༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4752
20464
ནོར་བཟང་གི་རྣམ་ཐར།
nor bzang gi rnam thar
Descriptor
Original Publication
Place
lha sa
Publisher
bod ljongs mi dmangs dpe skrun khang
Date
1999
Total Volumes
Current Volume of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
205+3
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Nor-bzan gi rnam thar / [rtsom sgrig 'gan 'khur ba, Mig-dmar).
LC Control Number: 99949059
Type of Material: Text (Book, Microform, Electronic, etc.)
Main Title: Nor-bzan gi mam thar / [rtsom sgrig 'gan 'khur ba, Mig-dmar).
Variant Title: Chinese title on p. 4 of cover: No-erh-sang chuan
Edition Information: Par thens 1.
Published/Created: Lha-sa : Bod-ljons mi dmans dpe skrun khan : Bod-ljons 'Sin-hwa dpe tshon
khan nas bkram, 1999.
Related Names: Mig-dmar.
Description: 205 p. ; 19 cm.
ISBN: 722301217X
Summary: Anynomous Tibetan folk play on the previous life of Gautama Buddha.
Subjects: Gautama Buddha--Pre-existence--Drama.
Folk drama, Tibetan.
LC Classification: PL3748 .N67 1999
Overseas Acq. No.: Ch-Tib-99-949059; 920
Other System No.: (DLC) 99949059
Repro./Stock No.: Library of Congress -- New Delhi Field Office RMBY6.50
Geog. Area Code: a-cc-ti
Quality Code: Icode
W
e
cova



ནོར་བཟང་གི་རྣམ་ཐར།
་
ནམ
་
བོད་ལྗོངས་མི་དམངས་དཔེ་སྐྲུན་ཁང་།



ནོར་བཟང་གི་རྣམ་ཐར།
བོད་ལྗོངས་མི་དམངས་དཔེ་སྐྲུན་ཁང་།



རྩོམ་སྒྲིག་འགན་འཁུར་བ།
མདུན་ཤོག་འཆར་འགོད་པ།
མདུན་ཤོག་པར་ལེན་པ།
མིག་དམར།
བྱམས་བཟང༌།
བསྟན་རྡོར། །
ནོར་བཟང་གི་རྣམ་ཐར།
བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན།
བོད་ལྗོངས་མི་དམངས་དཔེ་སྐྲུན་ཁང་གློག་ཀླད་པར་ཁང་གིས་
པར་གཞི་བསྒྲིགས།
ལྷོ་ནུབ་ལྕགས་བཞུ་ས་གཤིས་པར་འདེབས་བཟོ་གྲྭས་པར་བཏབ།
ཤོག་ཁ་787 （960 1/32 བྲེ་ཁ་6. 625 ཡིག་འབྲུ་ཁྲི་5
1999ལོའི་ཟླ་4པར་གཞི་1 2002ལོའི་ཟླ་4པར་ཐེངས་2བཏབ།
པར་གྲངས་3,001-—8,000
ISBN7 --223-1217-X/I • 269
ཡིག་རིགས་(བོད་70) རིན་གོང་སྒོར་6. 50



དཔེ་སྐྲུན་གསལ་བཤད།
ལྷ་མོའི་འཁྲབ་གཞུང་གི་རྣམ་ཐར་བརྒྱད་པོ་ནི་བོད་མི་རིགས་
ཀྱི་རྩོམ་རིག་སྒྱུ་རྩལ་བང་མཛོད་ནང་གི་མཆོག་ཏུ་གྱུར་པའི་ནོར་བུ་
ཞིག་ཡིན་ཞིང༌། རྣམ་ཐར་དེ་རྣམས་སོ་སོའི་ནང་དོན་རྒྱ་ཆེ་ཞིང་
གཏིང་ཟབ་པ། སྐྱེ་བོ་ཀུན་གྱི་ཡིད་དབང་རབ་ཏུ་འཕྲོག་ནུས་པའི་
སྒྱུ་རྩལ་གྱི་རྣམ་པ་ཀུན་ནས་ཕྱུག་པས་རྒྱ་ཆེའི་བོད་རིགས་རྣམས་ཀྱིས་
སྔར་ནས་ད་བར་མཐོང་ཐོས་ལམ་གྱི་དུས་ཡུན་ཇི་ཙམ་རིང་པོ་སོང་
ཡང་དེ་ཙམ་གྱིས་གཟིགས་འདོད་དང་གསན་འདོད་ཇེ་ཆེར་འཕེལ་
ཏེ་བསམ་བློ་རིག་གནས་ཀྱི་འཚོ་བཅུད་ཤིན་ཏུ་བཟང་པོར་འཛིན།
དེས་ན་ད་ཕན་རྣམ་ཐར་བརྒྱད་པོ་སོ་སོ་དཔེ་དེབ་རྐྱང་པར་
བསྐྲུན་པ་ཡོད་ལ་མཉམ་དུ་ཕྱོགས་བསྒྲིགས་ཐོག་ནས་དཔེ་སྐྲུན་་་་་
འགྲེམས་སྤེལ་སོང་བའང་ཡོད་མོད་ཀྱང༌། ད་དུང་རྒྱ་ཆེའི་ཀློག་པ་
པོ་རྣམས་ཀྱི་ཐུགས་འདོད་ཡོངས་སུ་སྐོང་ཐུབ་པ་ཞིག་འབྱུང་བཟོ་མི་
འདུག་རྐྱེན་ད་རེས་སླར་ཡང་སྤྱིར་རྣམ་ཐར་བརྒྱད་པོ་རིགས་འདྲ་ཆ་
ཚང་དཔེ་དེབ་ཀྱི་རྣམ་པ་ཡིན་ལ། སྒོས་དེའི་གྲས་ཀྱི་རྣམ་ཐར་གང་
རུང་ཞིག་རྐྱང་པར་ཡང་གཟིགས་སྟབས་བདེ་ཕྱིར་བསྐྱར་བསྐྲུན་་་་
བསྐྱར་འགྲེམས་ཞུས་པ་འདི་ནི་རྒྱ་ཆེའི་ཀློག་པ་པོ་ཀུན་གྱི་ཐུགས་རེ་ཇི་
བཞིན་སྐོང་ཐུབ་པའི་ཆེད་དུ་ཡིན་ལགས།
རྣམ་ཐར་འདི་རྣམས་ཀྱི་དཔེ་སྐྲུན་བྱ་བའི་ནང་ད་དུང་མི་ལྡེང་
བའི་ཆ་གང་འདུག་ཀྱང་རྒྱ་ཆེའི་ཀློག་པ་པོ་རྣམས་ཀྱིས་འཛེམ་ཟོལ་
མེད་པའི་དགོངས་འཆར་ཐུགས་དབྱིངས་ནས་གནང་སྐྱོང་ཡོད་པ་ཞུ།



ཆོས་རྒྱལ་ནོར་བཟང་གི་རྣམ་ཐར།
ཨོཾ་སྭསྟི། དམ་ཆོས་གསེར་གྱི་འཁོར་ལོ་རྩིབས་སྟོང་ཅན། །
ཕྱོགས་དུས་ཀུན་ཏུ་སྒྱུར་བའི་རྣམ་འཕྲུལ་མཁན། ། བརྒྱད་ཁྲི་བཞི་
སྟོང་ཆོས་ཀྱི་སྒོ་མོ་སོགས། ། མཆོག་གསུམ་ཀུན་ལ་བདག་གི་སྤྱི་བོས་
མཆོད། །བུ་རམ་ཤིང་པའི་རིང་ལུགས་ཉི་མའི་གཉེན། །ཟས་གཙང་
སྲས་པོ་མི་ཡི་སྲས་ཀྱི་མཆོག། ལྔ་བདོའི་འགྲོ་བ་འདྲེན་པའི་ཁུར་ཁྱེར་
བ། །སྐྱོབ་པ་ཤཱཀྱའི་རྒྱལ་པོ་ལ་ཕྱག་འཚལ། །ཐུགས་རྗེས་སྤྲུལ་པའི་
རྣམ་གྲངས་མཐའ་ལས་འདས། །ལྷ་ཡི་སྐད་དང་ཀླུ་དང་གནོད་སྦྱིན་
སྐད། ། གྲུལ་བུམ་དག་དང་མི་ཡི་སྐད་རྣམས་དང༌། ། ཐམས་ཅད་
སྐད་དུ་བདག་གིས་རྣམ་ཐར་སྟོན། ། ཞེས་པ་ལྟར་ཐབས་ལ་མཁས་
ཤིང་ཐུགས་རྗེ་ཆེ་བ། ཡང་དག་པར་རྫོགས་པའི་སངས་རྒྱས་དེས་
དག་དང་མ་དག་པའི་ཚུལ་བསྟན་སྐུ་སྐྱེ་མཛད་པའི་ནང་ནས་ཆོས་ཀྱི་
རྒྱལ་པོ་ནོར་བུ་བཟང་པོའི་མཛད་བཟང་བཀའ་འགྱུར་རིན་པོ་ཆེར་
གསལ་བ་ལྟར་ལ་མཁས་གྲུབ་རྣམས་ཀྱིས་ཞལ་གསལ་དུ་ གཏོད་་་་་
གནང་གི་ནོར་བཟང་རྟོགས་བརྗོད་མི་གཅིག་པ་དུ་མ་ཡོད་པ་དེ་དག་
ནི་ཚིག་མཛེས་སྙན་ཙམ་དུ་མ་ཟད། ཐར་པའི་ས་བོན་དགོས་པ་
ཅན་དུ་མ་ཡོད་པ་གཞིར་བཅས་ཀྱང༌། ནང་དོན་བརྡ་དང་སྙན་
དངགས་མངོན་བརྗོད་སོགས་ཀྱིས་བཅིངས་པས་ ཐོས་ཆུང་བདག་
དང་བདག་འདྲ་རྣམས་ཀྱི་རྣ་བར་ནི་ཨར་སྐད་བོད་རྣར་ཐོས་པ་དང་
མཚུངས་པས་དོན་མ་རྟོགས། ཐོས་ཆུང་བདག་དང་བདག་འདྲ་



རྣམས་ལ་དཔེར་ན་བཟོ་བོའི་ལག་ཆ་ལྟར་གང་ལ་གང་འཚམ་པ་ཞིག་
འདོད་པས་སྡིངས་ཆེན་སྨྱོན་པ་ཚེ་རིང་དབང་འདུས་ཀྱིས་ཤེལ་་་་་
དཀར་ལས་འཛིན་དུ་སྡོད་སྐབས་ཆོས་ཀྱི་རྒྱལ་པོ་ནོར་བུ་བཟང་པོའི་
རྣམ་ཐར་ཕྱོགས་བསྒྲིགས་བྱས་པ་ལ། སྔོན་བསྐལ་པ་དཔག་ཏུ་
མེད་པའི་སྔ་རོལ་དུ། ཡུལ་ཞིག་བྱ་བ་རྒྱ་གར་ཤར་གླིང་ན། བྱང་
ཕྱོགས་མངའ་ལྡན་པ་དང་ལྷོ་ཕྱོགས་རིགས་ ལྡན་པ་ཞེས། རྒྱལ་
ཁག་གཉིས་ཡོད་པ་ན། སྔོན་གྱི་འབྱུང་ཁུངས་ཆགས་རབས་སྔ་ཕྱི་
དང་། ། རྒྱལ་བུའི་གདུང་རྒྱུད་ལ་ཡང་ཆེ་ཆུང་མེད། ། དབང་རིགས་
ས་ཁྱོན་ལ་ཡང་ཁྱད་པར་མེད། ། ས་མཁར་ཕོ་བྲང་ལ་ཡང་མཐོ་་་་
དམའ་མེད། ། གང་དང་གང་ལ་ཁྱད་པར་ཡོད་མིན་ཀྱང༌། ། རང་
རང་སྔོན་བསགས་སྦྱིན་པའི་འབྲས་བུ་དང༌། །འཕྲལ་གང་ལས་དང་
རླུང་རྟ་རྒྱུགས་ཕྱོགས་སོགས། ། ལྷག་དོན་མི་ཐོག་རེ་རེའི་བྱེད་ལས་
བཅས། །དར་རྒུད་ཡོང་བ་ཀུན་གྱི་སྲོལ་ཡིན་རུང༌། །སྐབས་དེར་ལྷོ་
ཕྱོགས་རིགས་ལྡན་གྱི་རྒྱལ་པོ་ཤུག་པ་གཞོན་ནུ་ཞེས་ཁྲོ་གཏུམ་ང་རྒྱལ་
ཅན། རང་འདོད་སེར་སྣ་མཁན། ལས་འབྲས་ལ་རྩིས་བཤེར་མི་
ཤེས་པ་ཞིག་གིས་ཆབ་སྲིད་བཟུང་སྐབས། སྔོན་རོལ་བཟང་པོའི་
ཡ་རབས་ཀྱི་ངང་ཚུལ་རྣམས་དོར། གོང་མ་རིམ་ཅན་གྱི་སྐྱབས་
ཞུའི་བླ་མ་ལ་རྒྱབ་བསྟེན། ཡེ་ཤེས་པའི་ལྷ་ལ་ཚད་མར་མི་འཛིན།།
དམ་སྲི་རྒྱལ་འགོང་ལ་བློ་ཕུགས་གཏོད། ཟོག་པོ་རྫུན་རྐྱལ་ལ་་་་་
སྐྱབས་ གནས་ ཞུ། མོ་ མ་ ཁྲམ་ པ་ལ་ལེགས་ཉེས་བླང་དོར་འདྲི།
མདུན་གྲོས་རྒན་སོང་རྣམས་ནི་དམངས་སུ་འབེབས། ཕྲ་མ་མཁན་
དང་ཕྱོགས་ལྷུང་ཅན་གྱི་སྐྱེ་བོ་ཚད་མར་འཛིན། མ་རབས་ཀྱི་ལས་
ཀུན་ ཙང་ ཟིན་ པའི་ སྐབས། ་དཀོན་ མཆོག་ གི་ མཆོད་ པ་ དང༌།
དགེ་འདུན་གྱི་བསྙེན་བཀུར། ལྷ་མཆོད་དུས་གཏོར། ངན་སློང་



སྦྱིན་གཏོང་སོགས་བསོད་ནམས་གསོག་པའི་ལས་ཀུན་རིམ་ཆག་ཏུ་
སོང་བའི་རྐྱེན་གྱིས་ཆར་ཆུ་དུས་སུ་མི་འབེབས། ལོ་ཆུ་མི་ལེགས།
མི་ནད་དང་ཕྱུགས་ནད་རྒྱུན་མི་ཆད། ནང་འཁྲུག་དང་མུ་གེས་ལུང་པ་
གང་ཞིང་འཕྲོ་ལུས་དབུལ་པོར་འགྱུར་བའི་སྐབས། མཐར་རྒྱལ་པོ་
རང་གིས་ཀྱང་ཐུགས་ཀྱིས་མ་བཟོད་པར། མདུན་གྲོས་བློན་པོའི་
ཚོགས་ལ་འདི་ལྟར་ཞིག་སྨྲས་སོ། །ཨེ་མ་ཉོན་དང་མདུན་གྲོས་བློན་
པོའི་ཚོགས། །རྣ་བ་མ་ཡེངས་ང་ཡི་གཏམ་འདི་ཉོན། ། རང་རེའི་རྒྱུ་
གར་ ཤར་ཕྱོགས་བྱ་བ་ན། ། ལྷོ་བྱང་རྒྱལ་ཁག་གཉིས་སུ་ཆགས་པ་
ཡི། །ཆབ་སྲིད་མངའ་ཐང་སྔོན་དུས་འདྲ་འདྲ་ལ། །དེང་དུས་བྱང་
ཕྱོགས་མངའ་ལྡན་སྐྱིད་ཅིང་རྒྱས། ། རང་ཅག་ལྷོ་ཕྱོགས་རིགས་ལྡན་
དབུལ་ཞིང་འཕོངས། ། རང་འོག་འབངས་དང་ མི་སེར་བྱང་དུ་་་་
བྱོལ། །དེ་འདྲའི་རྒྱུ་དང་རྐྱེན་དེ་ག་ལ་ཐུག ། ཆབ་སྲིད་དར་བའི་
ཐབས་ལ་ཇི་ལྟར་ལེགས། ། གཡུལ་བཤམས་དཔུང་འདེགས་བྱས་ན་
མི་ལེགས་སམ། ། མདུན་གྲོས་བློན་པོའི་ཚོགས་རྣམས་བློ་བསྡུར་་་་
ནས། །འདི་ལེགས་འདི་ལྟར་བྱེད་པའི་འཆར་གཞི་ཞིག ། མི་རིང་
འཕྲལ་མ་ཉིད་དུ་ཁྱེར་ལ་ཤོག ། ཅེས་བཀའ་བསྩལ་བས། བློན་
པོ་རྣམས་ནི་གཅིག་མིག་གཅིག་ལ་བལྟ་ཞིང་མིག་ཧུར་ཧུར་དུ་ཅི་ཡང་
མི་སྨྲ། དུམ་པ་ཞིག་ནས་བློན་པོ་བྱིངས་རྣམས་ནི་རྒྱལ་པོ་ཐུགས་རུ་
གཏུམ་སྟབས་བཀོད་པ་གཞན་མི་ནུས་ཤིང་རྒྱལ་པོ་རང་གི་བློ་ཁྲིད་
ཐབས་ཀྱིས་གཡུལ་བཤམས་དཔུང་འདེགས་རང་ལེགས་ཚུལ་ ཅི་་་
རིགས་གླེང་ཞིང་། དེའི་ཁྲོད་ནས་བློན་པོ་རྒན་པ་ཅུང་ཟད་དགེ་
སྐྱོན་རྟོགས་པ་ཞིག་གིས། ལག་པ་ཐལ་མོ་སྦྱར་ནས་འདི་སྐད་ཅེས་
ཞུས་སོ། །ཨེ་མ་གསོན་དང་མི་དབང་རྒྱལ་པོའི་སྲས། །གསེར་སྙན་
གཞན་ལ་མ་ཡེངས་བདག་ལ་གསོན། ། དེང་དུས་རང་ཕྱོགས་རྒུད་
2q
0 I



ནས་ལོ་ཤས་སོང་། །བྱང་ཕྱོགས་མངའ་ལྡན་ཡུལ་ལ་དགྲ་ཡ་ཡང་མི་
ལེགས། ། ཆོས་རྒྱལ་ནོར་བཟང་ཡབ་སྲས་ལ་ལོག་ལྟ་ཡང་་་་་་་་
ལེགས། །རང་ཞབས་ཆབ་འབངས་ཀུན་གྱི་དཔུང་ཚོགས་ཀྱི་གྲངས་
ནི། །མངའ་ལྡན་ཕོ་བྲང་ཉེ་འདབས་ཀྱི་གྲོང་དེ་ལ་འདུག་ཞུས། །དེ་
ལ་འགྲན་པའི་བཀའ་གྲོས་རྒྱལ་བློན་འཁྲུལ་བ་མིན་ནམ། ། རང་་་་
ཕྱོགས་ཆབ་སྲིད་ཉམས་པའི་ཆགས་ཚུལ་ལ་གཞིགས་ན། །རང་འོག་
སྐྱེ་བོའི་ཚོགས་ཀྱིས་ རྒྱལ་བློན་གྱི་ཕྱོགས་སུ། ། སྐྱིད་གསང་བའི་འོ་
འབོད་ཕྲན་གྱི་རྣ་བར་ཐོས་བྱུང་། །འདི་སྐོར་ཅི་ལེགས་འབངས་ལ་
རྒྱལ་པོས་བཀའ་འདྲི་ཞིག་གནང་དང༌། །ཐ་མལ་སྐྱེ་བོའི་ཁྲོད་ན་ཆ་
རྒྱུས་སུ་ཡོད་མི་ཤེས། །དེ་བཞིན་གསན་པ་ཨེ་བྱུང་མི་དབང་གི་རྒྱལ་
པོ། །གསན་ཞིང་དགོངས་པར་ཨེ་བྱུང་མི་རྗེ་ཡི་ཆེན་པོ། །ཞེས་ཞུས་
པ་དང་། རྒྱལ་པོ་ནི་ཞལ་ངོ་ནག་པོར་གྱུར་ཏེ་འདི་ལྟར་སྨྲས་སོ། །
ཡང་གཅིག་ཉོན་དང་མདུན་གྲོས་བློན་པོའི་ཚོགས། །རྣ་བ་མ་ཡེངས་
ང་ཡི་ཕྱོགས་སུ་ཉོན། ། དཔེར་ན་རང་ཞབས་སྐྱེ་བོ་མཆོག་དམན་
ཀུན། ། ཕོ་བྲང་ལྕགས་རིའི་ནང་དུ་མྱུར་འཛོམས་པའི། ། ཡུལ་གྲུ་
ཀུན་ལ་ཆབས་ཅིག་བརྡ་གྲོས་ཐོངས། །བློན་པོའི་བློ་ལྟར་ང་ཡིས་དྲི་
བ་བྱེད། ། ཅེས་གསུངས་པ་དང་། བློན་པོ་རྣམས་ཀྱིས་ཕོ་བྲང་་་
ཡངས་ ཐོག་ གི་ རྩེ་ མོ་ ནས་ སྔར་ མི་ བརྡུང་ བའི་ རྔ་བོ་ཆེ་ བརྡུངས།
སྔར་མི་འབུད་པའི་དུང་མོ་ཆེ་དེ་བུད། སྔར་མི་འཕྱར་བའི་དར་མོ་
ཆེ་དེ་ཕྱར་བ་ན། ལྷོ་ཕྱོགས་པའི་མངའ་འབངས་སྐྱེ་བོ་མཆོག་་་་
དམན་རྒན་གཞོན་ཀུན་རང་ལ་འདོད་པའི་སྦྱིན་པ་ཞིག་ཡོད་དམ་
སྙམ་ ནས་ དུས་ གཅིག་ ཏུ་ ལྕགས་ རིའི་ ནང༌ དུ་ འཛོམས་ པའི་ ཚེ།
རྒྱལ་པོ་ཆེན་པོས་ཕོ་བྲང་ཟུར་ལྗོངས་རབ་གསལ་ཞིག་ནས་འབངས་
རྣམས་ལ་ཞལ་མཇལ་གནང་བའི་ཐོག་འདི་ལྟར་གསུངས་སོ། །ཚུར་



ལ་ཉོན་དང་འདིར་འདུས་སྐྱེ་བོའི་ཚོགས། ། རྣ་བ་མ་ཡེངས་ང་ཡི་
གཏམ་འདིར་ཉོན། །རང་རེ་རྒྱ་གར་ཤར་གླིང་བྱ་བ་ན། ། ལྷོ་བྱང་
རྒྱལ་ཁག་གཉིས་སུ་ཆགས་པ་ལ། ། རྒྱལ་པོའི་གདུང་རྒྱུད་ལ་ནི་ཆེ་
ཆུང་མེད། །དབང་རིགས་ས་ཁྱོན་ལ་ནི་ཁྱད་པར་མེད། །ས་མཁར་
ཕོ་བྲང་ལ་ནི་མཐོ་དམའ་མེད། །གང་དང་གང་ལ་ཁྱད་པར་ཡོད་མ་
ཡིན། །དེང་དུས་བྱང་ཕྱོགས་མངའ་འབངས་སྐྱིད་ཅིང་རྒྱས། །རང་
ཅག་ལྷོ་ཕྱོགས་རིགས་ལྡན་དབུལ་ཞིང་འཕོངས། །ཡུལ་གྲོང་སྡེ་སྟོང་
མང་ཞིང་ས་མཁར་ཞིག། དེ་འདྲའི་རྒྱུ་དང་རྐྱེན་ནི་གང་ལ་ཐུག།
ཆབ་སྲིད་དར་བའི་ལས་ལ་ཇི་ལྟར་ལེགས། ། སྦས་གསང་འཛེམས་
ཚོམ་མེད་པར་ད་སྨོས་ཤིག། ཅེས་གསུངས་པ་དང༌། ཁྲོམ་པ་མི་
དམངས་གཞན་པ་རྣམས་ནི་ཞྭ་ཕུད་ཐལ་མོ་སྦྱར་ནས་ཅི་ཡང་ཞུ་མ་
ནུས། ཡུན་རིང་སོང་བ་ན། མི་རྒན་ལོ་བརྒྱ་དང་བརྒྱད་ཅུ་ཙམ་
ལོན་པ། སྐྲ་དཀར་པོ་ར་སྤུ་འདྲ་བ་གྱེན་དུ་གཟེང་ཞིང་། མིག་མི་
གསལ་བ། སོ་མུ་ཏིག་ཙམ་མེད་པ་ཞིག་ཡར་ལངས་ནས་འགྱེལ་མ་
བུབ་ཀྱིས་ཕྱག་གསུམ་བཙལ་ཏེ་འདི་སྐད་ཅིག་ཞུས་སོ། ། ཚུར་ལ་་
གསོན་དང་མི་དབང་ལྷ་ཡི་སྲས། །བདག་གི་མིང་ལ་ཀུན་དགའ་ཡར་
འཕེལ་ཟེར། །ལོ་ནི་བརྒྱ་དང་བརྒྱད་ཅུར་ཉེ་བ་ལ། །རྒྱལ་བུ་ཉིད་ཀྱི་
ཡབ་མེས་ཞབས་གྲས་ཡིན། །ལོ་ནི་ཉི་ཤུ་ནས་བཟུང་དགུ་བཅུའི་་
བར། ། ཡབ་མེས་ཡབ་སྲས་རྣམས་ཀྱི་ཞབས་རྗེས་འབྲངས། ། དགུ་
བཅུ་ལོན་ནས་ཤེས་བྱའི་དབང་པོ་ཉམས། །ཞབས་ཕྱི་མ་འགྲུབ་རང་
གི་ཁྱིམ་དུ་ལོག ། དེ་རྗེས་ལྷོ་ཕྱོགས་རྒྱལ་སྲིད་ཉམས་པ་ཡིས། །
བདག་གི་གཞིས་མི་རྣམས་ཀྱང་གཞན་དུ་བསྙེགས། །བདག་ཉིད་མ་
འཕེར་ཁྱིམ་དུ་གཅིག་པོར་བསྐྱུར། །འཚོ་བ་མ་རྙེད་སྤྲང་པོའི་ཁྲོད་དུ་
འཁྱམས། །གང་བསམ་ཤ་ཚའི་གཏམ་ཞིག་ཞུ་འདོད་ཀྱང་། ། རྒྱལ་



པོའི་ཞལ་རས་མཇལ་བ་དེ་རིང་ཙམ། ། ཁྱེད་ཀྱིས་དྲི་བའི་ལན་དུ་
འདི་སྐད་ཞུ། །ལེགས་ལེགས་འཛེམས་ཚོམ་མེད་པར་འདི་སྐད་ཞུ། །
ཞེས་ཟེར་ཞིང་ས་ལ་བསྡད་ནས་འདི་སྐད་ཅེས་སྨྲས་སོ། །ཡང་གཅིག་
གསོན་དང་རྒྱལ་བློན་འཁོར་འབངས་རྣམས། །བྱང་ཕྱོགས་མངའ་
ལྡན་སྐྱིད་པའི་ཡོན་ཏན་ཡང་། ། རྒྱལ་པོའི་མཛད་པ་རྣམ་ཐར་ཆོས་
བཞིན་སྐྱོང༌། ། ཡ་རབས་ བཟང་ པོའི་ལུགས་ལ་ ཉམས་ པ་ མེད། །
ཁྱད་པར་རྒྱལ་སྲས་ནོར་བཟང་འདི་འཁྲུངས་ནས། །དཀོན་མཆོག་
མཆོད་དང་ངན་སློང་སྦྱིན་གཏོང་བརྩོན། ། ལྷ་ཀླུ་མཆོད་ཅིང་ཡབ་
ཡུམ་བཀུར་སྟི་ཟབ། །འབངས་འཁོར་ཐེག་པ་རིམ་བཞིན་སྐྱོང་ཐོར་
མཛད། ། ཆོས་བཞིན་སྤྱོད་པའི་དཀར་ཕྱོགས་ལྷ་ཀླུ་མཉེས། ། ཁྱད་
པར་མཚོ་ཆེན་པདྨ་བླ་མཚོ་ལ། ། ཀླུ་རྒྱལ་སྐྱེ་བ་སྣ་ཚོགས་གཙོ་བྱས་
པོས། །ཀླུ་ཆེན་བརྒྱད་དང་ཀླུ་ཕྲན་དུ་མ་གནས། ། ཀླུ་ཆེན་པདྨ་ནོར་
བུའི་རིགས་བྱེད་མང༌། ། དེ་ལ་མཆོད་པས་རྒྱལ་པོའི་ཆབ་སྲིད་་་་་་
དར། །ལོ་ལེགས་ནད་མེད་མཚོན་གྱི་སྐལ་བ་ཉམས། ། ཕུན་ཚོགས་
འདོད་དགུའི་དཔལ་ལ་ལོངས་སྤྱོད་དེ། །རང་ཅག་ལྷོ་ཕྱོགས་རྒྱལ་པོ་
གོང་མ་ནས། ། ཡབ་རྗེ་ ཁམས་ གསུམ་སྟོབས་ལྡན་ཕན་ཆོད་ལ། །
དཀོན་མཆོག་མཆོད་དང་ངན་སློང་སྦྱིན་གཏོང་མཛད། ། ལྷ་ཁང་
གཙུག་ལག་ཁང་ལ་ཉམས་གསོ་དང༌། །འབངས་རྣམས་གོ་རིམ་མ་
ལོག་ སྐྱོང་ ཐར་ གནང༌། ། རང༌ གི་ ཡུལ་ གྱི་ ཕུ་ ཆེན་ ཤར་ ན་ ཡང་།
ཡུལ་ལྷ་གནས་ཤིང་བླ་ཤིང་བླ་མཚོ་ཡོད། །ཡར་ངོའི་དུས་བཟང་ཀུན་
ཏུ་ལྷ་མཆོད་དང་། ། རི་མགོ་ཀུན་ལ་དར་ལྕོག་བསངས་ཀྱིས་་་་་་་་
གཡོགས། །དཀར་ཕྱོགས་སྐྱོང་བའི་ལྷ་རྣམས་ཐོ་ཐོ་བྱ། ། ཀླུ་ཐེབས་
དང་བསྟུན་ཀླུ་གཏོར་བསངས་ཁྲུས་མཛད། །ལོ་ཆུ་ལེགས་ཤིང་ནད་
མཚོན་མིང་མི་གྲགས། །སྲང་ལམ་སྐྱེ་བོ་ཕོ་མོའི་ གླུ་ སྒྲས་བཀང་། །



བྱང་ཕྱོགས་མངའ་ལྡན་པ་ཡང་རང་ལ་སྨོན། །དེ་འདྲའི་སྐལ་བཟང་
དགའ་སྟོན་བསྐྱངས་པས་མཆོག ། ཡབ་རྗེ་ཁམས་གསུམ་སྟོབས་
ལྡན་དགུང་དུ་གཤེགས། ། ལྷ་སྲས་གཞོན་ནུ་ན་ཚོད་ཕྲ་བས་ལན། །
ཆབ་འབངས་བསོད་ནམས་དམན་པ་ཅིས་ལན་རུང༌། །རྒྱལ་པོའི་
མཛད་པའི་སྤྱོད་ཚུལ་འདི་ལྟར་མངོན། ། རྒྱལ་པོ་ཐུགས་རུ་གཏུམ་
ཞིང་མཛད་སྤྱོད་འགྱུར། ། ཡ་རབས་བཟང་པོའི་ལུགས་ལ་ཆ་མི་་་
འཇོག ། ལྷ་དང་བླ་མ་གསར་པ་མང་དུ་བསྟེན། ། སྔོན་སྐྱབས་
རྣམས་ལ་ལོག་ལྟ་ སྐུར་འདེབས་མཛད། ། བློན་འབངས་རྙིང་པ་་་་
དབྱུང་ཞིང་ཁྲིམས་ལ་སྦྱོར། ། མི་གསར་ཕྲ་མ་མཁན་ནི་ཆེ་སར་་་་་
འདོན། ། ཆོས་བཞིན་མི་སྐྱོང་རྣ་བར་གང་ ཤར་མཛད། ། དཀོན་་་
མཆོག་ མཆོད་དང་དགེ་འདུན་བཀུར་སྟི་བཅག ། ལྷ་མཆོད་ཀླུ་
མཆོད་ཤོལ་ནས་འདྲེ་ངན་གསོལ། །ཟོག་པོ་མོ་མའི་ཁྲམ་གྱིས་རྒྱལ་པོ་
འཁྲུལ། ། ཆབ་འབངས་ཉམས་ནས་ལོ་ནི་ཉི་ཤུ་སྟེ། ། ཕུ་ན་ཡུལ་ལྷ་
བདུད་དུ་བབས་འདུག་ཟེར། ། བླ་མཚོ་སྐམ་ཤིང་བླ་ ཤིང་འགྱེལ་་་
འདུག་ཟེར། ། ཀླུ་ཡང་བྱང་ཕྱོགས་ཡུལ་ལ་བསྐྱོད་འདུག་ཟེར། །བྱང་
ཕྱོགས་པད་མཚོའི་འདབས་ལ་གནས་འདུག་ཟེར། ། ས་བཅུད་་་་་་
ཉམས་ནས་ཆར་ཆུ་དུས་མི་འབེབས། ། ལོ་ཉེས་ སྐྱ་ ཕམ་ནད་དང་
འཁྲུག་པ་དར། ། དེ་ལ་ཟློག་པའི་ཐབས་ཤིག་གནང་རོགས་་་་་་་་་
གནང༌། ། ལྷ་ཀླུ་འགུགས་པའི་ཐབས་ཤིག་མཛད་རོགས་གནང༌། །
ས་བཅུད་གསོ་བའི་ཐབས་ཤིག་མཛད་རོགས་གནང་། །གསན་པ་ཨེ་
བྱུང་རྒྱལ་བློན་འབངས་དང་བཅས། །ལོག་པར་དགོངས་ན་མི་རྒན་
ཁྲིམས་ལ་སྦྱོར། །ཕྱི་མ་བྱང་ཕྱོགས་ཡུལ་དུ་སྐྱེ་བར་སྨོན། །ཞེས་ཟེར་
ཞིང་ཤུགས་རིང་ནར་ནར་སྙེས་མ་འགྱེལ་དུ་བསྡད་དོ། ། རྒྱལ་བློན་
འཁོར་འབངས་ཀུན་གྱིས་བདེན་བསམ་པ་ཞིག་བྱུང་ནས། ཡང་
- ir li is.



བསྐྱར་རྒྱལ་པོས་སྨྲས་པ། ཨེ་མ་ཉོན་དང་འཁོར་ཚོགས་ཤེས་ལྡན་
རྣམས། ། མི་རྒན་དེ་ཡི་གཏམ་འདི་བདེན་བདེན་འདྲ། ། ཕུ་ཡི་བླ་
ཤིང་འགྱེལ་བ་ངས་མ་ཚོར། །མདའ་ཡི་བླ་མཚོ་ སྐམ་པ་ ངས་མ་་་་
ཚོར། ། ཀླུ་མོ་བྱང་ལ་བསྐྱོད་པ་ངས་མ་ཚོར། ། ཡུལ་ལྷ་བདུད་དུ་
བབས་པ་ངས་མ་རྟོགས། །སང་ཉིན་ཕུ་ཆེན་ཤར་དུ་བལྟ་རུ་འགྲོ །
ཞེས་ཟེར་ཞིང་དེའི་སང་ཉིན་རྒྱལ་བློན་སུམ་ཅུ་སྐོར་ཞིག་ལུང་པའི་ཕུ་
ཆེན་ཤར་དུ་ཆིབས་བསྒྱུར་ཏེ་ལེགས་པར་གཟིགས་པ་ན་མི་རྒན་དེས་
ཇི་ ལྟར་ ཟེར་ བ་ བཞིན་ བླ་ ཤིང༌ བདུན་ འདུག་ པ་ ནས་ ལྔ་ འགྱེལ།
མཚོ་དེ་ཡང་སྐམ་པར་ཉེ་བས་མཐིལ་ན་ཆུ་རྫིང་བུ་གང་ཙམ་ལ་ཐུག་
ནས་རྒྱལ་བུ་སྙིང་མ་དགའ་བར་ཕོ་བྲང་དུ་ཕྱིར་ཕེབས་ནས་འདི་སྐད་
དོ། ། ཨེ་མ་ཉོན་དང་རང་རེའི་བློན་པོའི་ཚོགས། ། ཁ་སང་མི་རྒན་
ཟེར་བ་བདེན་པར་འདུག ། བླ་མཚོ་སྐམ་ཞིང་བླ་ཤིང་འགྱེལ་བ་
མཐོང་། ། རང་རེའི་ལྷ་ཀླུ་བྱང་ཕྱོགས་ཡུལ་ལ་བསྐྱོད། ། པདྨ་བླ་་་་
མཚོའི་འདབས་ལ་གནས་ཟེར་ན། ། མཚོ་དང་ཀླུ་རྒྱལ་འགུགས་པའི་
ཐབས་ལ་འབད། ། ལྷོ་ཕྱོགས་ རིགས་སྔགས་འཛིན་པའི་སྐྱེ་བོའི་་་
ཚོགས། ། མི་རིང་མྱུར་དུ་འཛོམས་པའི་བརྡ་སྤྲོད་བྱ། ། སྔགས་པ་་
རྣམས་ལ་འགུགས་ཐབས་འདུག་ཟེར་ན། །བྱ་དགའ་སྟེར་ཞིང་ཀུན་
གྱིས་མཆོད་པའི་གནས། ། འགུགས་ ཐབས་མེད་ན་སྔགས་པས་ ཅི་
ཞིག་བྱ། ། དེ་འདྲའི་གཏམ་དང་གླེང་མོལ་བྱེད་ཡིན་ཟེར། ། ཞེས་་
གསུངས་འདུག་གོ། ཡང་བློན་པོ་རྣམས་ཀྱིས་རྒྱལ་པོའི་བཀའ་བཞིན་
སྔགས་པ་རྣམས་ལ་དྲིལ་བསྒྲགས་པས་སྔགས་པ་རྣམས་དེའི་སང་
ཉིན་སྔ་ཆར་ཀུན་འདུས་ཏེ་རྒྱལ་པོའི་དྲུང་དུ་བཅར་བའི་ཚེ་ན་རྒྱལ་
པོས་ཁྲི་ཁ་ནས་ཞལ་འཛུམ་མེར་གཅིག་མཛད་ནས་འདི་སྐད་དོ། །
ཚུར་ལ་གསོན་དང་དགོངས་དང་འདིར་འདུས་ཀྱི་སྔགས་པ། །རྣ་བ་



གཞན་ལ་མ་ཡེངས་རྒྱལ་པོ་ང་ལ་གསོན་དང་། །རང་རེའི་ལུང་པའི་
ཕུ་ཆེན་ཤར་མ་དང་ཡ་ན། ། རྒྱལ་པོ་ང་ཡི་བླ་ཤིང་བླ་མཚོ་ཞིག་ཡོད་
ཀྱང་། །དེང་དུས་བླ་ཤིང་འགྱེལ་ཞིང་བླ་མཚོ་སྐམ་པར་ཉེ་འདུག། དེ་
ན་གནས་པའི་ལྷ་ཀླུ་ཡང་བྱང་ཕྱོགས་ཡུལ་དུ་སོང་འདུག། བྱང་ཕྱོགས་
པདྨ་བླ་མཚོའི་འདབས་རོལ་ན་གནས་ཟེར། ། བྱང་ཕྱོགས་ མཆོད་
གནས་ཧ་རིས་ལས་སྦྱོར་བྱས་པ་མིན་ནམ། ། ཁྱོད་ཅག་འདིར་ཚོགས་
སྔགས་པའི་རིགས་རུས་ནི་མ་འཁྲུལ། །སྲུང་མ་རྒྱུད་ལ་འགྲོ་བའི་དམ་
ཚིག་ནི་མ་ཉམས། ། ལས་སྔགས་ ཤམ་བུ་ ཅན་གྱི་ལག་ལེན་ནི་ལོས་
ཡོད། ། སྔགས་ཀྱི་གྲངས་དང་བསྙེན་པའི་བཟླས་ཚད་ནི་ལོས་་་་་་་
བདེན། ། རང་སེམས་ལྷ་སྐུར་འཆར་བའི་གདེང་ཚོད་ནི་ལོས་ཡོད། །
སྡེ་བརྒྱད་བྲན་དུ་འཁོལ་བའི་མཐུ་རྟགས་ནི་ལོས་ཐོན། །ད་ལམ་ང་
ལ་དགོས་པའི་ལས་སྦྱོར་ཞིག་མཛད་དགོས། ། བྱང་ཕྱོགས་པདྨ་བླ་
མཚོ་ལྷོ་ཕྱོགས་འདིར་འགུགས་དགོས། །དེ་ལ་གནས་པའི་ཀླུ་རྒྱལ་ལྷོ་
ཕྱོགས་འདིར་འགུགས་དགོས། ། ཀླུ་ཕྲན་འཁོར་དང་བཅས་པ་ལྷོ་
ཕྱོགས་འདིར་འགུགས་དགོས། །བྱང་ཕྱོགས་སྐྱིད་པའི་ཡོན་ཏན་ལྷོ་
ཕྱོགས་འདིར་འགུགས་དགོས། །ཞེས་གསུངས་ཤིང་བཀུར་སྟི་ཞབས་
ཏོག་ཕུན་སུམ་ཚོགས་པ་མཛད་པའི་ཚེ་ན། སྔགས་པ་དེའི་ཁྲོད་
ནས་ལང་ཚོ་དར་ལ་བབས་པ་གཟུགས་བཟང་བ། མདོག་སྔོ་བ།
སྣ་ཉག་པ། བཞིན་མི་སྡུག་པ་ཞིག་ལངས་ནས་འདི་སྐད་ཅེས་ཞུས་
སོ། ། ཚུར་ལ་གསོན་དང་དགོངས་དང་ལྷོ་ཕྱོགས་ཀྱི་རྒྱལ་པོ། ། སྙན་
དེ་ལྷན་ནེར་གསོན་དང་མི་དབང་གི་རྒྱལ་པོ། ། བདག་ཅག་འདིར་
འདུས་སྔགས་ཚུལ་ལ་བཀའ་བརྗིད་དུ་ཆེ་བྱུང་། །བྱང་ཕྱོགས་པདྨ་བླ་
མཚོ་ཀླུ་རྒྱལ་བཅས་ཁུག་གསུངས། །བྱང་ཕྱོགས་སྐྱིད་པའི་ཡོན་ཏན་
ལྷོ་ཕྱོགས་འདིར་ཁུག་གསུངས། ། སྤྱིར་སྔགས་པའི་ལས་ལ་དམ་ཚིག་
8



འདི་གཙོ་ཆེ། །ངག་བཟླས་པ་དང་མ་བྲལ་ན་ངག་གི་དམ་ཚིག་མི་
ཉམས། །ལུས་ཕྱག་རྒྱུ་དང་མ་བྲལ་ན་ལུས་ཀྱི་དམ་ཚིག་མི་ཉམས། །
ཡིད་ལྷ་སྐུ་དང་མ་བྲལ་ན་ཡིད་ཀྱི་དམ་ཚིག་མི་ཉམས། །དམ་ཚིག་དེ་
གསུམ་དང་ལྡན་པ་ནི་འདིར་འདུས་སྔགས་པ་ལ་དཀོན་བྱུང་། །པད་
མཚོ་ཀླུ་རྒྱལ་འགུགས་པར་གུ་རུ་པད་འབྱུང་འདྲ་དགོས་སོ། །དེ་ཡང་
རང་རྒྱལ་གཞན་ཕམ་གྱི་ཀུན་སློང་ལ་རག་ལས་ཡོད། །བསྟན་དོན་
བདེ་སྐྱིད་ལ་ཕན་ན་གུ་རུ་པད་འབྱུང་གིས་ལོས་སྐྱོབ། ། རང་རྒྱལ་
གཞན་ཕམ་གྱི་ལས་དེ་རྒྱུད་སྡེ་དགོངས་པ་ལ་མ་མཐོང༌། །བེའུ་བུམ་
མན་ངག་ན་ཡོད་ན་འདིར་འདུས་ཆོས་གྲོགས་ཀྱིས་གཟིགས་ཤིག །
ཅེས་ཟེར་ཞིང༌། ཡང་སྔགས་པ་སྣ་མཐོ་བ་མགོ་སྐྱེས་ཀྱི་རལ་བ་སྔོ་
ཞིག་གེ་ཡོད་པ་ཞིག་ནས་འདི་སྐད་དོ། །ཚུར་ལ་གསོན་དང་འདིར་
འདུས་རྗེ་འབངས་རྣམས། ། རྣ་བ་མ་ཡེངས་སྔགས་པའི་ཕྱོགས་སུ་
གསོན། །སྔགས་རྒན་བདག་གིས་གང་བསམ་འདི་སྐད་ཞུ། །རང་རེ་
འདིར་འདུས་བརྒྱུད་འཛིན་སྔགས་ཁྲོད་དུ། ། རྒྱལ་པོའི་ཐུགས་་་་་་
དགོངས་སྒྲུབ་པ་མ་མཆིས་ཀྱང་། ། ཁོ་བོས་ཐོས་པའི་གཏམ་ལ་འདི་
ལྟར་ཡོད། ། ཕ་དང་མ་མའི་ངག་རྒྱུན་འདི་ལྟར་ཡོད། །རང་གི་མིག་
མཐོང་གཟུགས་གྲུབ་མིན་ལགས་ཏེ། །གང་ཐོས་མི་རྗེའི་སྙན་དུ་འདི་
སྐད་གསོལ། །ལེགས་པར་དགོངས་ཤིག་འདིར་འདུས་རྗེ་འབངས་
ཀུན། ། ཞེས་ཟེར་ཞིང་འདི་སྐད་དོ། ། འདི་ནས་དཔག་ཚད་འགའ་
ཞིག་འདས་པའི་ཕ་རོལ་ན། །དཔག་ཚད་སུམ་བརྒྱ་བཞི་བཅུ་འདས་
པའི་ལྷོ་ཕྱོགས་ན། །ནགས་ཚལ་རི་ཀླུང་ཀུན་ལ་ཁྱབ་པ་ཡི་ཡུལ་ན། །
འཇིག་རྟེན་འདི་ན་དཀོན་པའི་སྔགས་པ་ཞིག་བཞུགས་ཟེར། །རུས་
མིང་ནག་པོ་རེ་གཟན་ཐོགས་པ་ཞིག་ཡིན་ཟེར། ། ཁོང་གི་མཚན་ལ་
སྦྲུལ་ནག་ཁ་འཛིན་ཞེས་ཞུ་ཟེར། ། སྟེང་དུ་མཁའ་འགྲོ་ཆོས་སྐྱོང་སྤྲིན་
10
6



ལྟར་འ ཐིབས་ཟེར། ། འོག་ན་ལྷ་སྲིན་སྡེ་བརྒྱད་བྲན་དུ་འཁོལ་་་་་
ཟེར། ། ཟག་མེད་བདུད་རྩིའི་མཆོད་པ་ནི་མཁའ་འགྲོའི་ཚོགས་ལ་
རོལ་ཟེར། །དེ་འདྲའི་ བཞུགས་གནས་ཕྱོགས་སུ་རྒྱལ་པོས་ཕོ་ཉ་་་
མངགས་ན། །རྒྱལ་པོ་ཁྱེད་ཀྱི་ཐུགས་བཞེད་སྔགས་འཆང་ཁོང་གིས་
བསྐོང་ཡོང༌། ། དེ་མིན་རེ་བའི་བསམ་པ་ཕྱོགས་གཞན་གང་ན་མི་
འདུག ། དེ་བཞིན་གསན་པ་ཨེ་བྱུང་མི་དབང་གི་རྒྱལ་པོ། །
གསན་ཞིང་དགོངས་པར་ཨེ་བྱུང་མཆེད་གྲོགས་ཀྱི་སྔགས་འཆང་། །
ཞེས་ཞུས་པ་དང་། རྒྱལ་པོ་ཉིད་ཐུགས་རབ་ཏུ་མཉེས་ནས་འདི་
ལྟར་གཅིག་བཀའ་བསྩལ་བ། ཨེ་ མ་གསོན་དང་རིགས་སྔགས་་་
འཛིན་པའི་ཚོགས། །ལེགས་པར་གསོན་དང་སྔགས་འཆང་བགྲེས་
སོང་ལགས། །ཁྱོད་ཀྱིས་གསུངས་པའི་གཏམ་དེ་ཤིན་ཏུ་སྙན། །ཐོས་
པ་ཙམ་གྱིས་བདག་ཉིད་སྤྲོ་བར་གྱུར། ། སྔགས་པའི་རྒྱལ་པོ་དེ་འདྲ་
བཞུགས་པའི་ས། །དཔག་ཚད་སུམ་བརྒྱ་བཞི་བཅུ་རིང་པོ་མིན། །
ཁྱོད་རང་སྔགས་པའི་ཁྲོད་ནས་ཕྱོགས་དེར་བྱོན། ། སྔགས་པའི་རྒྱལ་
པོའི་དྲུང་དུ་མྱུར་བར་བྱོན། །ཁྱད་པར་སྔགས་འཆང་བགྲེས་སོང་
གཙོ་བྱས་པའི། ། རིགས་འཛིན་བཅུ་ཕྲག་གཅིག་ཙམ་འཕྲལ་དུ་་་་
བྱོན། ། སྔགས་པའི་རྒྱལ་པོར་འབུལ་བ་གང་དགོས་ཁྱེར། ། ཕོགས་
དང་རྒྱགས་ཕྱེ་ལ་སོགས་ཅི་འདོད་སྟེར། །རྟ་དྲེལ་བཞོན་པའི་རིགས་
ཀྱང་གང་དགོས་གཏོང་། ། མཛོ་གཡག་འགེལ་ཁལ་རིགས་ཀྱང་ཅི་
དགོས་དེད། ། རྒྱལ་པོ་ང་ཡི་གཏམ་དེ་ལེགས་པར་ཞུས། ། བྱང་་་་་་
ཕྱོགས་མངའ་ལྡན་ཟེར་བའི་རྒྱལ་ས་ན། །མཆོད་གནས་ཧ་རི་ཞེས་བྱ་
སྒྱུ་མ་མཁན། ། དེ་འདྲའི་བསམ་སྦྱོར་ངན་པའི་མན་ངག་གིས། །
བདག་ ཅག་ལྷོ་ཕྱོགས་ཡུལ་ལ་མཐུ་གཏད་གཟུགས། ། རྒྱལ་པོའི་་་་
ཐུགས་དགོངས་དཀྲུགས་ཤིང་ཆབ་སྲིད་ཉམས། །འཁོར་འབངས་
11



(
དབུལ་པོར་གྱུར་ཅིང་ཡུལ་གཞན་ཉུལ། །བླ་མཚོ་སྐམ་ཤིང་བླ་ཤིང་
འགྱེལ་གྲངས་མང༌། །ཡུལ་གྱི་ལྷ་ཀླུ་ཕལ་ཆེར་བྱང་དུ་བསྐྱོད། །བྱང་
ཕྱོགས་བླ་མཚོའི་འདབས་ན་གནས་སོ་ཞེས། ། ས་གཡང་ཤོར་བས་
འབྲས་བུ་སྨིན་མི་སྲིད། །མི་ཕྱུགས་ནད་ཀྱིས་ཤི་གོད་ཤིན་ཏུ་ཆེ། །
དོན་མེད་འཁྲུག་རྩོད་གཅིག་སེམས་གཅིག་གིས་དཀྲུགས། །མི་་་་
དགེའི་རྟགས་རྣམས་དུ་མ་བྱུང་བ་ན། ། ལྷོ་ཕྱོགས་རིགས་སྔགས་་་
ཚོགས་ནས་རིམ་གྲོ་བྱས། །དེས་ཀྱང་མ་བཟློག་རྒྱལ་པོའི་ཆབ་སྲིད་
ཉམས། །ལྷོ་ཕྱོགསདབུལ་ཞིང་ཕོངས་པའི་སྐབས་སུ་གནས། །བྱང་
ཕྱོགས་སྐྱིད་ པའི་ཡོན་ཏན་བསམ་མི་ཁྱབ། ། དེར་བརྟེན་མཆོད་་་་
གནས་ཧ་རིས་དཔའ་སྐད་སྒྲོག། ། རིགས་སྔགས་བརྒྱུད་པ་འཛིན་
པའི་སྐྱེ་བོ་ལ། །ཡི་དམ་དངོས་ཞལ་མཐོང་བ་ང་མིན་སུ། ། ལྷ་ཀླུ་ཁྱི་
ལྟར་འཁྲིད་མི་ང་མིན་སུ། །འདོད་དོན་ཅི་བསམ་འགྲུབ་མི་ང་མིན་
སུ། །ཟེར་ཞིང་དཔའ་སྐད་དབྱར་གྱི་རྔ་བཞིན་སྒྲོག ། བདག་ཅག་
ལྷོ་ཕྱོགས་རྒྱལ་བློན་འབངས་དང་བཅས། །བློ་ཡིས་མ་བཟོད་རྗེ་ཁྱོད་
དྲུང་དུ་བཅར། ། བྱང་ཕྱོགས་མཚོ་ཆེན་པདྨ་བླ་མཚོ་ན། ། མཚོ་་་་
བདག་ཀླུ་རྒྱལ་སྐྱེ་བ་སྣ་ཚོགས་གཙོས། ། ཀླུ་ཆེན་བརྒྱད་དང་ཀླུ་ཕྲན་
དུ་མ་གནས། །ལྷོ་ཕྱོགས་ལྷ་ཀླུ་རྣམས་ཀྱང་དེ་ན་གནས། །མཚོ་དང་
ཀླུ་རྒྱལ་བཅས་པ་འགུགས་འདོད་དེ། །ནུས་ལྡན་ཁྱེད་ཀྱིས་བདག་
ཅག་སྐྱབས་ནུས་བསམ། ། རྒྱལ་པོ་ང་ཡི་འདོད་དོན་སྒྲུབ་མཛད་་་་
ན། །ས་མཁར་གཞིས་ཀྱི་སུམ་གཅིག་ཁྱེད་ལ་འབུལ། །འབངས་དང་
མི་སྡེའི་སུམ་གཅིག་ཁྱེད་ལ་འབུལ། ། ལྷ་སྡེ་དགོན་པའི་རིགས་ཀུན་
ཁྱེད་ལ་འབུལ། །ཞེས་གསུངས་པའི་འཕྲིན་དང་བཅས་སྔགས་པ་གོ་
ཆོད་མི་བཅུ་ཡོ་བྱད་བཟང་པོ་དང་བཅས་ཕྱོགས་དེར་བརྫངས་སོ། །
སྔགས་པའི་ཕོ་ཉ་བ་རྣམས་ནས་ལམ་བར་དུ་རྩད་གཅོད་ཀྱིན་ཕྱིན་
12



པས་ཡུལ་ལྗོངས་ཤིང་ནགས་ཀྱིས་གང་བ་མིའི་སྒྱུ་འཕྲུལ་མེད་པ་ཞིག་
ཏུ་སླེབས་ཏེ། སྔགས་པའི་རྒྱལ་པོ་དེའི་བཞུགས་གནས་གར་ཡོད་
སྙམ་སྔགས་པ་མི་གཉིས་སྡེབ་ཀྱིས་བཞུགས་གནས་རྩད་གཅོད་པར་
ཕྱིན་ཀྱང་ཞག་ཤས་མ་རྙེད། ནགས་གསེབ་དེའི་ཡུལ་གྱི་ལྗོངས་རྒྱུ་
དེད་པས་རིང་པོའི་ས་ན། ས་ཆུ་གྲུ་གསུམ་ཆགས་པ་དེའི་ལྷོ་ཕྱོགས་
ན་བྲག་རི་ཆེན་པོ་མཐོ་ལ་གཟར་ཞིང་མཐོང་བ་ཙམ་གྱིས་འཇིགས་སུ་
རུང་བ་དེའི་འདབས་ན་བྱ་དང་གཅན་གཟན་དུ་མ་རྣམས་ཀྱང་རང༌
རང་གི་ངར་སྐད་དང་ཀུ་ཅོ་མི་ནུས་ཤིང་རྫ་རོང་དོག་མོའི་ཁྲོད་དུ་ཆུ་
བོ་འབབ་ པའི་ ཤང་ སྒྲ་དང་འུར་ སྒྲས་ འགེངས་ པ་ ཞིག་ ཏུ་ སླེབས།
བྲག་རི་དེ་ཁྱོན་ཆེ་བས་སྔགས་པའི་གཟིམ་ཕུག་མ་རྙེད། ནུབ་་་
གཅིག་ མེའི་ འོད་ མཐོང་ བས་ དེའི་ ཐད་ དྲངས་ ནས་ ཕྱིན་ ཙ་ ན།
བྲག་རི་ཉི་འོད་མི་ཕོག་པའི་བྲག་གསེང་ཞིག་ན། སྒོ་ནག་པོའི་ཐོད་
དུག་རུ་བསྐལ་མེ་སྔོ་ཁྱིམ་མེར་འབར་བ་ཞིག་མཐོང་ནས་འགྲམ་དུ་
འགྲོ་མ་ནུས་ཏེ་རྒྱང་ཙམ་ཞིག་ནས་སྔགས་པ་རྣམས་ནས་མགྲིན་་་
གཅིག་ ཏུ་དབྱངས་ཀྱི་རྟ་ལ་བསྐྱོན་ནས་འདི་སྐད་ཅེས་ཞུས་སོ། །
སྐྱབས་སུ་མཆིའོ། །བླ་མ་ཡི་དམ་མཁའ་འགྲོ་གསུམ་ལ་སྐྱབས་སུ་རང་
མཆིའོ། ། ཡུལ་ལྷ་གཞི་བདག་ཞིང་སྐྱོང་རྣམས་ལ་སྐྱབས་སུ་ རང་་་
མཆིའོ། །རུ་ང་དང་གདུག་རྩུབ་ཞི་ལ་འདོད་དོན་མྱུར་དུ་རང་སྩོལ་
ཅིག ། སྐྱབས་སུ་རང་མཆིའོ། །ཁྱད་པར་དབེན་གནས་འདི་ན་
བཞུགས་པའི་སྔགས་འཆང་ཆེན་པོ་ལ་སྐྱབས་སུ་རང་མཆིའོ། ། ཞལ་
མཇལ་དང་གསུང་ཐོས་མྱུར་དུ་མཛད་པའི་གསོལ་འདེབས་ཤིག་ཞུ་
ཡོང་། ། ཞེས་རིང་པོའི་སྐད་ཀྱིས་ཐེངས་གསུམ་བོས་པའི་མཐར་སྒྲུབ་
ཁང་དེའི་ནང་ནས་མི་སྐད་ཅིག་ཧང་ཧང་ཞེས་བརྒྱབ་བྱུང་བས་ས་
རྣམས་ཀྱང་འདར་ཡོམ་ཡོམ་བྱེད་ ཅིང་ སྒོ་ཕྱེ་ནས་ ཐོན་བྱུང་བས།
13



ལུས་བོང་ནི་ཆེ་ལ་རག་པ། རལ་པ་ཁམ་སེར་གོས་ཀྱི་ཐུ་བ་དང་
མཉམ་ཞིང་མིག་དམར་ཞིང་ཁྲོ་གཉེར་གྱི་ལྟ་ སྟངས་བྱེད་པ། ཞྭ་
ནག་ཐོད་སྐམ་གྱི་ཁྲོ་ཚུགས་སྦྲུལ་སོ་མའི་ཨོག་སྒྲོག་བརྒྱབ་པ་ཞིག་གྱོན།
ལག་གཡས་ཕུར་པ་དར་ནག་བསྒྲོགས་པ་ནམ་མཁའ་ལ་གདེངས་པ།
ལག་གཡོན་རློན་ཐུན་གྱི་དུག་ཁྲག་བླུགས་པའི་ཐོད་པ་འཛིན་ཅིང་།
བེར་ནག་པོ་ལྷབ་ལྷུབ་ཏུ་གྱོན་ཞིང་། སྐམ་ཐུན་ཕྲག་པ་ལ་བརྒྱུས་
ནས་ཧཱུཾ་དང་ཕཌ་ཀྱི་ང་རོའི་སྒྲ་སྒྲོག་ཅིང༌། གོམ་པ་གར་སྟབས་ལིང་
ལིང་སྒོ་ནས་ ཐག་ ཤས་གང་ཙམ་ཡོང་ནས་འདི་སྐད་དོ། །ཧཱུྃ་ཧྲི་་་
ལགས། དབེན་གནས་འདི་རུ་བསྡད་ནས་ལོ་ངོ་མང་ཙམ་ སོང་
ངོ༌། ། དྲག་པོའི་བསྙེན་མཚམས་བསྡམས་ནས་ལོ་ངོ་མང་ཙམ་སོང་
ངོ༌། ། ལྷ་ཞལ་དངོས་སུ་མཐོང་ནས་ལོ་ངོ་མང་ཙམ་སོང་ངོ༌། ། སྡེ་
བརྒྱད་བྲན་དུ་འཁོལ་ནས་ལོ་ངོ་མང་ཙམ་སོང་ངོ༌། །འཚོ་བ་མཁའ་
འགྲོས་སྦྱངས་ནས་ལོ་ངོ་མང་ཙམ་སོངང་། ། མི་ཟས་འཚོ་བ་མི་་་་
དགོས་ལོ་ངོ་མང་ཙམ་སོང་ངོ༌། ། ལྷང་ལྷང་སྐད་ཀྱིས་འབོད་པ་གང་
དང་ཅི་ཞིག་ཡིན་པ། །དེ་རིང་སྔགས་པ་འབོད་པ་གང་དང་ཅི་ཞིག་
ཡིན་པ། ། གཟུགས་མེད་གཟུགས་ཅན་ལྷ་མི་སུ་ཞིག་ཡིན་ཀྱང༌། །
སྔགས་པ་བསྙེན་གྲོལ་གདོང་ལ་མ་སྡོད་ཅིག། ཕུར་བ་གདེངས་པའི་
སྡེབ་ལ་མ་སྡོད་ཅིག།དུག་རུའི་ཁ་གཅོད་སོང་སར་མ་སྡོད་ཅིག།བསྡད་
ན་དུས་མིན་རྐྱེན་ལམ་འགྱུར་དོགས་ཡོད། ། གོ་ཐོས་བྱུང་ན་ཡིད་ལ་
དེ་ལྟར་ཞོག། ལྷང་ལྷང་འབོད་པའི་དགོས་དོན་ཅི་ཞིག་ཡོད། ། མ་
གསང་འཕྲལ་མ་མྱུར་དུ་ད་སྨོས་ཤིག། ཅེས་ཟེར་ཞིང་མིག་ནམ་མཁའ་
ལ་ཆེར་བལྟས་ནས་བསྡད་དོ། །སྔགས་པའི་ཕོ་ཉ་བ་རྣམས་ནི་མཐོང་
བ་ཙམ་གྱིས་སྐྲག་ནས་ཕྱག་འཚལ་བ་ཙམ་ལས་འགྲམ་རང་དུ་འགྲོ་མ་
ནུས་ཀྱང་དུག་ཁྲག་གི་དྲི་རླུང་གིས་བསྐྱོད་པ་དེས་མྱོས་ཏེ་ལུས་ཡོམ་
14



ཡོམ་དུ་དུམ་པ་གཅིག་ལུས། ཡུད་ཙམ་ཞིག་ནས་སྔགས་པ་རྒན་པ་
དེས་སྙིང༌སྟོབས་དང་སྤོབས་པ་བསྐྱེད་ནས་འདི་སྐད་དོ། ། ཨེ་མ་་་
གསོན་དང་སྔགས་པའི་རྒྱལ་པོ་ཉིད། ། ཏིང་འཛིན་ཆོས་ཀློང་ཆེན་
པོར་འདི་སྐད་འབུལ། ། བདག་ཅག་འདིར་གནས་སྐྱེ་བོ་བཅུ་ཕྲག་
གཅིག ། ཡུལ་ནི་ལྷོ་ཕྱོགས་རིགས་ལྡན་བྱ་བ་ཡིན། ། རྒྱལ་པོའི་
མཚན་ལ་ ཤག་པ་གཞོན་ནུ་ཟེར། ། རྒྱལ་པོའི་འདོད་དོན་སྒྲུབ་ལ་་
སྐྱབས་གཞན་མེད། ། སྔགས་པའི་རྒྱལ་པོའི་དྲུང་དུ་བདག་ ཅག་་་་
བརྫངས། ། ལྷང་ལྷང་འབོད་པའི་འདོད་དོན་འདི་སྐད་ཞུ། །ཡང་
གཅིག་གསོན་དང་སྔགས་པའི་རྒྱལ་པོ་ཉིད། །ལེགས་པར་དགོངས་
དང་མཐུ་སྟོབས་ནུས་ལྡན་ལགས། ། བདག་གི་རྒྱལ་པོའི་བཀའ་ལ་
འདི་ལྟར་ཡོད། ། སྔགས་འཆང་ཆེན་པོའི་སྙན་དུ་འདི་གསོལ་ལོ། །
བྱང་ཕྱོགས་མངའ་ལྡན་ཟེར་བའི་རྒྱལ་ས་ན། ། མཆོད་གནས་ཧ་རི་
ཞེས་བྱའི་སྒྱུ་མ་མཁན། །དེ་འདྲའི་བསམ་སྦྱོར་ངན་པའི་ངན་སྔགས་
ཀྱིས། །བདག་ཅག་ལྷོ་ཕྱོགས་ཡུལ་ལ་མཐུ་བཏང་བས། ། རྒྱལ་པོའི་
དགོངས་པ་དཀྲུགས་ཤིང་ཆབ་སྲིད་ཉམས། །འཁོར་འབངས་དབུལ་
པོར་གྱུར་པས་ཡུལ་གཞན་བསྙེགས། ། བླ་མཚོ་སྐམ་ཞིང་བླ་ ཤིང་་་
འགྱེལ་གྲངས་མང་། །ཡུལ་གྱི་ལྷ་ཀླུ་ཕལ་ཆེར་བྱང་དུ་བསྐྱོད། །བྱང་
ཕྱོགས་པདྨ་བླ་མཚོའི་འདབས་ན་གནས། ། ས་ གཡང་ཤོར་བས་་་་་
འབྲས་བུ་སྨིན་མི་སྲིད། ། མི་ཕྱུགས་ནད་ཀྱིས་ཤི་གོད་རྒྱུན་མི་ཆད། །
དོན་མེད་འཁྲུག་རྩོད་གཅིག་སེམས་གཅིག་གིས་དཀྲུགས། ། མི་་་་་
དགེའི་རྟགས་རྣམས་དུ་མ་རིམ་གྱིས་བྱུང༌། ། ལྷོ་ཕྱོགས་རིག་སྔགས་
ཀུན་ཚོགས་རིམ་གྲོ་བྱས། །དེས་ཀྱང་མ་བཟློག་ལྷོ་ཕྱོགས་དབུལ་བའི་
སྐབས། ། བྱང་ཕྱོགས་སྐྱིད་ པའི་ ཡོན་ཏན་བསམ་མི་ཁྱབ། ། དེར་་་
བརྟེན་བྱང་ཕྱོགས་ཧ་རིས་དཔའ་སྐད་སྒྲོག །རིགས་སྔགས་བརྒྱུད་
༧
15



པ་འཛིན་པའི་སྐྱེ་བོ་ལ། ། ལྷ་ཞལ་དངོས་སུ་མཐོང་མི་ང་མིན་སུ། ། ལྷ་
ཀླུ་ཁྱི་ལྟར་འཁྲིད་མི་ང་མིན་སུ། །ཟེར་ཞིང་དཔའ་སྐད་དབྱར་གྱི་རྔ་
བཞིན་ སྒྲོག ། བདག་ ཅག་ལྷོ་ཕྱོགས་རྒྱལ་བློན་འབངས་དང་་་་
བཅས། །བློ་ཡིས་མི་བཟོད་རྗེ་ཁྱོད་དྲུང་དུ་བཅར། ། བྱང་ཕྱོགས་་
མཚོ་ཆེན་པདྨ་བླ་མཚོ་ལ། །ཀླུ་རྒྱལ་སྐྱེ་བ་སྣ་ཚོགས་གཙོ་བྱས་པས། །
ཀླུ་ཆེན་བརྒྱད་དང་ཀླུ་ཕྲན་དུ་མ་གནས། ། ལྷོ་ཡི་ལྷ་ཀླུ་རྣམས་ཀྱང་དེ་
ལ་གནས། ། མཚོ་དང་ཀླུ་རྒྱལ་བཅས་པ་འགུགས་འདོད་ལ། །ནུས་
ལྡན་ཁྱོད་ཀྱིས་བདག་ཅག་སྐྱབས་ནུས་བསམ། ། རྒྱལ་པོ་ཁོང་གི་་་་
ཐུགས་འདོད་སྒྲུབ་ཟེར་ན། །ས་མཁར་གཞིས་ཀྱི་སུམ་གཅིག་ཁྱེད་ལ་
འབུལ། །འབངས་དང་མི་སྡེའི་སུམ་གཅིག་ཁྱེད་ལ་འབུལ། ། ལྷ་སྡེ་
དགོན་པའི་ རིགས་ཀུན་ཁྱེད་ལ་འབུལ། ། བདག་ ཅག་ སྔགས་པ་་་་
འདིར་བསྐྱོད་མི་བཅུ་པོ། །གུ་རུ་ཁྱེད་ཀྱི་གདན་ཞུའི་ཕོ་ཉ་འོ། །ཁྱོད་
ཉིད་ཕེབས་ན་རྒྱལ་པོའི་བསམ་པ་རྫོགས། ། ཁྱོད་ཞབས་མི་བསྐྱོད་
བདག་ཅག་མི་བཅུའི་སྲོག ། འདོར་བས་མི་ཚད་གཞིས་མི་ཁྲིམས་
ལ་སྦྱོར། །རྒྱལ་པོའི་ཐུགས་དགོངས་རྫོགས་ཕྱིར་ཆིབས་བསྐྱོད་ཞུ། །
བདག་ཅག་སྲོག་ལས་སྐྱོབ་ཕྱིར་ཆིབས་བསྐྱོད་ཞུ། །ཞེས་ཞུས་པ་དང༌།
སྔགས་འཆང་དེས་ཁོངས་མི་བཅུ་པོར་ལེགས་ པར་གཟིགས་ཏེ་ ཅི་
ཡང་མི་གསུང་བར་ཕུག་པ་དེར་བྱོན་ནས་དུམ་པ་ཞིག་ནས། ཡིག་
སྣ། སྔགས་སྣ། རྫས་སྣ། ཐོད་སྣ། ཀུན་ཐུབ་ཀྱི་སྲུང་བ་མི་
རེར་ཁ་བྱང་དང་བཅས་སྤྲེའུ་ཞིག་སྐྱེལ་དུ་བཏང་བྱུང་བས། ཁ་
བྱང་ཡི་གེ་དེར་བལྟས་པ་ན་སྲུང་བ་རྣམས་སོ་སོའི་ལུས་ལ་བཅངས་
ནས་ཕུག་པའི་ནང་དུ་སོམ་ཉིའི་དྲི་མས་མ་གོས་པར་ཤོག་གསུངས་
འདུག་པ་ཇི་ལྟར་གསུངས་པ་བཞིན་ཕྱིན་པས། ཕུག་པའི་དབུས་
དེར་དཔལ་ཆེ་མཆོག་ཧེ་རུ་ཀའི་ལྷ་ཚོགས་དྲག་པོ་བཀའ་བརྒྱད་ཀྱི་
16



དཀྱིལ་འཁོར་ཡེ་ཤེས་པ་དང་ཐ་མི་དད་པ། མེའི་འོད་ཁྲོམ་མེར་
འདུག་ པ་ཞིག་མཐོང་ཞིང་། ཕུག་པའི་ཟུར་ཞིག་ན་སྔགས་པའི་
རྒྱལ་ པོ་ སྟག་ ལྤགས་ ཀྱི་ གདན་ ལ་ བཞུགས་ པའི་ སྐུའི་ མདུན་ སར།
འཕྲིན་ལས་རྣམ་བཞིའི་ཕྱག་མཚན་རྣམས་འོད་ཆེམ་ཆེམ་འདུག་པ་
ན། ཕྱག་མཚན་རྣམས་ཀྱི་བྱིན་རླབས་ཞུས་ནས་གདན་ལ་བསྡད་
མ་ ཐག་ ཏུ་སྤྲེའུ་དེས་འདོད་ པའི་ ཟས་ སྐོམ་དྲངས་ནས། སྔགས་
འཆང་ཆེན་པོས་དྲི་བ་གསུང་གླེང་ཞིབ་ཏུ་གནང་བས། མཐར་ལྷོ་
ཕྱོགས་སུ་ཆིབས་སྐྱོད་གནང་བ་ཞལ་གྱིས་བཞེས་ནས་རྒྱལ་པོའི་ཞུ་
ལན་དུ་འདི་སྐད་དོ། །ཚུར་ལ་ཉོན་དང་ལྷོ་ཕྱོགས་རྒྱལ་པོ་ཡི་ཕོ་ཉ། །
རྣ་བ་གཞན་ལ་མ་ཡེངས་བརྒྱུད་འཛིན་གྱི་བཅུ་ཕྲག ། ལྷོ་ཕྱོགས་
རྒྱལ་པོའི་བཀའ་རྣམས་ང་ཡི་རྣ་བར་ཐོས་བྱུང་། །ཐོས་པས་མི་ཚད་
ཡིད་ཀྱི་གོ་ཡུལ་དུ་འཇགས་བྱུང་། ། རྒྱལ་པོའི་ཆབ་སྲིད་ཉམས་པའི་
ཉམས་གསོ་ང་ཡིས་ཞུ་འོ། ། རྒྱལ་པོའི་ཐུགས་རྒྱུད་འཁྲུགས་པའི་་་༌་
ཐུགས་གསོ་ང་ཡིས་ཞུ་འོ། ། རྒྱལ་པོས་མཁར་གཞིས་ གནང་བ་ལ་་
བདག་ཉིད་མགུ་བ་མིན་ནོ། །འབངས་དང་མི་སྡེ་གནང་བ་ལ་བདག་
ཉིད་མགུ་བ་མིན་ནོ། ། ལྷ་སྡེ་དགོན་པ་གནང་བ་ལ་བདག་ཉིད་མགུ་
བ་མིན་ནོ། ། ཚེ་འདིའི་འདོད་དོན་སྒྲུབ་ན་འཛམ་གླིང་དབང་ཡང་
ལས་སླ། ། དེ་འདྲ་སྤྲོས་བྲལ་སྔགས་པ་བདག་འཛིན་ལ་མི་ཆགས། །
སེམས་བསྐྱེད་བཟང་པོའི་སྒོ་ནས་ཧ་རིའི་མཐུ་ལན་ཞུ་ཡོང་། ། སྡེ་
བརྒྱད་བྲན་དུ་བཀོལ་ན་བཀོལ་ལུགས་ཨེ་འདྲ་ལྟ་འོ། ། ལྷ་ཀླུ་ཁྱི་ལྟར་
འཁྲིད་ན་འཁྲིད་ལུགས་ཨེ་འདྲ་ལྟ་འོ། ། མཚོ་དང་ཀླུ་རྒྱལ་བཅས་པ་
འགུགས་ལུགས་ཨེ་གཅིག་ལྟ་འོ། །ལྷོ་ཕྱོགས་རྒྱལ་བློན་འཁོར་བཅས་
ཀྱིས་རྫས་སྣ་འདི་རྣམས་སྒྲིགས་ཤིག ། མི་རྟ་ཁྱི་གསུམ་བསྒྲལ་བའི་
ལྕགས་སྣ་ཞིག་བསྲེས་ནས། ། ལྕགས་ཕུར་མི་གཟུགས་ཙམ་ནི་བརྒྱད་



ཙམ་དགོས་པ་ཡོད་དོ། །དར་མཚོན་གླང་ཆེན་ཁལ་རྒྱབ་གཅིག་ཙམ་
ཞིག་དགོས་སོ། ། སྐམ་ཐུན་སྣོད་དུ་མཛེ་ཕོའི་ཐོད་པ་ཞིག་དགོས་
སོ། །རློན་ཐུན་སྣོད་དུ་མཛེ་མོའི་ཐོད་པ་ཞིག་དགོས་སོ། །དུག་དང་
ཁྲག་སྣ་མི་གཅིག་གང་མང་རང་དགོས་སོ། ། རིན་ཆེན་སྣ་ལྔས་གཙོ་
བྱས་སྨན་སྣ་གང་འཛོམས་ ཤིག་དགོས་སོ། ། པད་མཚོའི་དབྱིབས་
དང་འདྲ་བའི་མཚོ་མོ་ཞིག་ཀྱང་བཟོ་དགོས། །བྱ་དང་བྱིའུ་སྣ་ཚོགས་
དེ་ཡི་མཐའ་ལ་འཛོམས་དགོས། །ཤིང་སྣ་ཆུ་སྣ་གང་འཛོམས་དེ་ཡི་
འགྲམ་ན་དགོས་སོ། །དེ་རྣམས་ཚང་ཞིང་ངེས་པར་འགྲིག་པ་ཞིག་
གྱིས་ཤིག ། ཟླ་བ་གཉིས་ཀྱི་ངོ་ལ་མཐུ་རྟགས་ཐོན་པ་ཡོང་ངོ༌། །དེ་
འདྲ་ལྷོ་ཕྱོགས་རྒྱལ་པོའི་གསེར་སྙན་དུ་ཞུས་ཤིག ། ཁྱེད་རང་ཕོ་ཉ་
ལྔ་ཙམ་སྔོན་འགྲོས་སུ་སོང་ལ། །ང་ཡང་བདུན་ཕྲག་གཅིག་ནས་ཡོང་
ངེས་སུ་ཡོད་ཞུས། ། ཞེས་གསུངས་ཤིང་སྔགས་པ་གཞོན་པ་ལྔ་ཤད་
རྩོལ་གྱི་སྔོན་དུ་བཏང༌། ལྷོ་ཕྱོགས་སུ་འབྱོར་ནས་རྒྱལ་པོའི་སྙན་དུ་
སྔགས་འཆང་ཆེན་པོའི་ལོ་རྒྱུས་རྣམས་ཞིབ་ཏུ་ཞུས་པས། རྒྱལ་པོ་
ངོ་མཚར་སྐྱེས་ཏེ་ཕོ་ཉ་བ་རྣམས་ལ་བྱ་དགའ་གནང་ཞིང་། རྫས་
རྣམས་ལ་འཁུར་བྱེད་པོ་མི་རེ་བཀོད། རྒྱལ་པོ་རང་གི་དཀོར་་་
མཛོད་ནས་གང་ཐོན་བཏང་འཕྲོས་མ་འགྲིག་པ་རྣམས་མི་སེར་་་་་
རྣམས་ལ་བཀའ་བགོས་ཀྱིས་ལེགས་པར་འགྲིགས་པ་བྱས། སྔགས་
པའི་རྒྱལ་པོ་ནི་བདུན་གཅིག་སོང་བ་དང༌། མཚམས་གྲོལ་ནས་
དེར་གནས་པའི་ལྷ་ཀླུ་གཞི་བདག་རྣམས་ལ་གསེར་སྐྱེམས་ཀྱི་མཆོད་
པས་ཚིམ་པར་མཛད། སྤྱན་འདྲེན་པའི་ཕོ་ཉ་བ་མི་ལྔ་ཉིན་པར་
བཏང་། སྔགས་པའི་རྒྱལ་པོ་རང་ས་རིབ་བསྟུན་ཕྱག་གཡས་སྡིག་
མཛུབ་ནི་མེ་འོད་ལམ་ལམ་དུ་བྱོན་ཏེ། མེ་འོད་དེ་རྣམས་ལ་ཞིབ་
པར་བརྟགས་ན་ཨག་ཚོམ་དང་དུག་རུ་ཕུར་པ་གསུམ་རང་ལ་འབར་
18



བ་མཐོང་ཞིང་། ལྷོ་ཕྱོགས་སུ་ཕེབས་ཉིན་བསུ་བ་དང་སེར་སྦྲེངས་
བྲོ་གཞས་སོགས་ཀྱིས་སྤྱན་བསྟར་ནས་ཕོ་བྲང་དུ་རྒྱལ་པོ་ཉིད་དང་ཁྲི་
གདན་མཉམ་མཚུངས་བརྒྱབ་ནས་མཇལ་དར་རྩེ་སྤྲོད་དང་སྟོན་མོ་
ཟབ་པར་བཤམས་ནས་གསུང་གླེང་མང་དུ་མཛད། དེའི་སང་ཉིན་
སྔགས་འཆང་ནས་བདུན་གསུམ་བསྙེན་མཚམས་སུ་བཞུགས། ཟླ་
བ་རྙིང་མའི་ཚེས་བཅོ་ལྔའི་ཉིན་བྱང་ཕྱོགས་མངའ་ལྡན་མཚོ་ཆེན་
པདྨ་བླ་མཚོའི་ཁར་ཕེབས་པའི་དུས་འཁོད་ཀྱི་མཚམས་ལ་གནས་
སོ། །དེའི་ཚེ་ན། བྱང་ཕྱོགས་མཚོ་ནང་ན་གནས་པའི་ཀླུའི་རྒྱལ་པོ་
དེར་ཟག་མེད་མངོན་ཤེས་ རྒྱུན་མི་ཆད་པ་ཞིག་ཡོད་པས། ལྷོ་་་
ཕྱོགས་ སྔགས་ པས་ མཚོ་ ལ་ གནོད་ པ་ བྱེད་ དུ་ ཡོང་ བ་ ཤེས་ ནས།
ཁྱེའུ་ལོ་བརྒྱད་པ་རལ་པ་འཁྲུལ་ལེ་བ་ཞིག་ཏུ་སྤྲུལ་ནས་མཚོ་ཁ་དེར་
ཐོན་ནས་བསྐོར་བ་ཞིག་བྱེད་ཙ་ན་མཚོའི་ལྷོ་ཤར་གྱི་ཕྱོགས་དེར་རྔོན་
པ་ཞིག་གིས་ཀོ་བ་བཏང་ནས་ཉ་ལ་དོལ་འགྲེམས་བཞིན་འདུག་པ་ལ།
ཀླུ་ རྒྱལ་ གྱིས་ ཉ་ པའི་ མཚང་འབྲུ་ བའི་ ཆེད་ དུ་ འདི་ ལྟར་ སྨྲས་ པ།
ཚུར་ལ་གསོན་དང་དགོངས་དང་ཀོ་ནང་གི་མི་ཕོ། ། ཀོ་བ་མཚོ་ཐོག་
ཏུ་བཏང་ནས་ལས་དོན་གང་ཞིག་རང་ཡོད་པ། ། འདི་འདྲའི་མཚོ་
མོའི་མིང་ལ་ཇི་སྐད་རང་ཞུ་འམ། ། ས་ཡུལ་འདི་འདྲའི་མིང་ལ་ཅི་
དང་གང་ཞིག་ཡིན་པ། །མི་ཕོ་ཁྱོད་ཀྱི་མཚན་ལ་གང་དང་ཅི་ཞིག་ཞུ་
བ། ། ཁྱོད་ཀྱིས་མ་གསང་ང་ལ་གསལ་པོར་ཤོད་རོགས་མཛོད་་་་་་
དང་། །ཞེས་དྲིས་པས། ཉ་པ་ན་རེ། ལན་གཅིག་ཚུར་ལ་གསོན་
དང་མཚོ་མཐའ་ཡི་བྱིས་པ་ལོ་བརྒྱད། ། རྣ་བ་མ་ཡེངས་རྔོན་པ་ང་
ཉིད་ལ་ཉོན་དང་། །བྱིས་པ་དེ་རིང་ཡོང་བ་གང་གི་ཕྱོགས་ནས་ཡོང་
བ། །བྱིས་པ་དོ་ནུབ་འགྲོ་འགྲོ་གང་གི་ཕྱོགས་སུ་འགྲོ་བ། །བྱིས་པའི་
ཡུལ་དང་ས་ཕྱོགས་ག་འདྲ་ཞིག་ནས་ཡིན་པ། །བྱིས་པ་འདི་རུ་ཡོང་
19



བའི་ལས་དོན་གང་ཞིག་ཡིན་པ། །ཁྱེད་ཀྱིས་མ་གསང་ང་ལ་དྲང་པོ་
རུ་བཤད་ན། །ཁྱོད་ཀྱིས་དྲི་བའི་དོན་དེ་ང་ཡིས་གསལ་པོར་བཤད་
ཆོག །ཅེས་བཤད་པས། ཡང་ཀླུའི་སྤྲུལ་པའི་བྱིས་པ་ན་རེ། འོ་
ན་གསོན་དང་དགོངས་དང་ཀོ་ནང་གི་མི་ཕོ། །བྱིས་པ་ང་ཡི་ཡུལ་ནི་
ལྷོ་ཕྱོགས་ནས་ཡིན་ནོ། ། ལྷོ་ཕྱོགས་རིགས་ལྡན་རྒྱལ་པོའི་ཆབ་འོག་
ནས་ཡིན་ནོ། །འཚོ་བ་དཀོན་པའི་ཕ་རྒན་སློང་བ་ལ་སོང་བས། །དེ་
ཤུལ་ང་ཡིས་བསྙེགས་པས་ཡུལ་ཕྱོགས་འདི་རུ་སླེབས་བྱུང་། ། སྔོན་
ཞུས་དྲི་བའི་ལན་དེ་གསལ་པོ་རུ་གནང་ཞུ། །ཟེར་བར་རྔོན་པ་ན་རེ།
འོ་ན་ཉོན་དང་མཚོ་མཐའ་ཡི་བྱིས་པ། ། རྣ་བ་མ་ཡེངས་ང་ཡི་ཚིག་
འདིར་ཉོན་དང་། ། ཡུལ་ཕྱོགས་འདི་འདྲའི་མིང་ལ་བྱང་ཕྱོགས་་་་
མངའ་ལྡན་ཟེར་རོ། །འདི་འདྲའི་མཚོ་མོའི་མིང་ལ་པདྨ་བླ་མཚོ་ཟེར་
རོ། ། མི་ཕོ་ང་ཡི་མིང་ལ་སྤང་ལེབ་འཛིན་པ་ཟེར་རོ། །ང་ཡི་ཕ་ཡི་
མིང་ལ་སྒྲ་གཅན་འཛིན་པ་ཟེར་རོ། ། ཕ་རྒན་ཤི་ནས་ལོ་ངོ་མང་ཙམ་
ཞིག་སོང་ཡང༌། །ལས་སུ་མཚོ་མཐའ་སྐོར་ཞིང་ཟས་སུ་ཉ་མོ་འཛིན་
ནོ། ། ཞེས་ཟེར། ཡང་བྱིས་པ་ན་རེ། ཡང་གཅིག་གསོན་དང་
རྔོན་པ་སྤང་ལེབ་འཛིན་པ། །བྱིས་པ་བདག་གི་ཕྱོགས་སུ་རྣ་བའི་
དབང་པོ་གསོན་དང༌། ། མངའ་ལྡན་ཕོ་བྲང་མིང་ལ་ཇི་ལྟར་ཞིག་
ཟེར་བ། །དེ་འདྲའི་རྒྱལ་པོའི་མཚན་ལ་ཇི་སྐད་ཅིག་ཞུ་བ། །མཚོ་མོ་
འདི་ལ་གནས་པའི་ལྷ་ཀླུ་ག་འདྲ་ཡོད་པ། ། ལྷ་ཀླུའི་མིང་དང་མཚན་
ལ་ཇི་སྐད་ཅིག་ཞུ་བ། ། ལྷ་ཀླུ་གསོལ་བའི་གསོལ་ལུགས་ག་འདྲ་ཞིག་
བྱེད་པ། །ཞེས་ཟེར་རོ། །རྔོན་པ་ན་རེ། ཡང་གཅིག་ཉོན་དང་བྱིས་པ་
ཁ་བདེ་བ། །ཁྱོད་ཀྱིས་དོན་མེད་དྲི་བ་ཅི་ཞིག་བྱ། ། ཁྱོད་རའི་ཕ་རྒན་
མཐོང་མིན་འདྲི་འོས་ཡིན། ། ཕོ་བྲང་རྒྱལ་མིང་དྲིས་ནས་ཅི་ཞིག་་
བྱ། །མཚོ་དང་ལྷ་ཀླུ་དྲིས་ནས་ཅི་ཞིག་བྱ། ། ལྷ་ཀླུ་གསོལ་མཆོད་དྲིས་
ir
20



r
ནས་ཅི་ཞིག་བྱ། །ཟེར་ཡང་བྱིས་པ་དེ་སྙིང་སྡུག་པ་ཡིད་དུ་འོང་བ་
ཞིག་འདུག་པས་དོན་རྣམས་གསལ་པོར་བཤད་དགོས་སྙམ་སྟེ་འདི་
ལྟར་སྨྲས་པ། ཡིད་འོང་བྱིས་པ་ང་ལ་ཚུར་ཉོན་དང་། །ང་ཡིས་མ་
གསང་ཁྱེད་ལ་དྲང་པོར་ཤོད། །ང་ཡང་བྱང་ཕྱོགས་རྒྱལ་པོའི་་་་་་
འབངས་ཡིན་རུང༌། །ཕོ་བྲང་རྒྱལ་པོ་ལ་སོགས་ངས་མ་མཐོང༌། །
འོན་ཀྱང་མིག་མཐོང་མེད་ཀྱང་རྣ་ཐོས་ཡོད། ། རྒྱལ་པོའི་མཚན་ལ་
ཆོས་རྒྱལ་ནོར་བཟང་ཞུ། །ཕོ་བྲང་མཚན་ལ་དགའ་བའི་བསམ་གླིང་
ཞུ། །མཚོ་མོ་འདི་ལ་པདྨ་བླ་མཚོ་ཟེར། །མཚོ་བདག་ཀླུ་རྒྱལ་སྐྱེ་བ་སྣ་
ཚོགས་ཟེར། །དེ་ཡི་འཁོར་དུ་ཀླུ་ཕྲན་དུ་མ་གནས། །མཚོ་མིང་པདྨ་
བླ་མཚོ་ཟེར་བའི་དོན། ། དབྱིབས་ནི་པདྨ་འདབ་མ་བརྒྱ་དང་་་་་་
མཚུངས། །འདབ་མ་རེ་རེའི་ཕུ་ནས་ཆུ་རེ་འབབ། །ཆུ་འགོ་རེ་ན་ཀླུ་
མཁར་རེ་རེ་ཡོད། །དེ་ལ་ཟླ་རེར་བསང་དང་ཀླུ་གཏོར་བྱ། །ལོ་རེ་
གཏེར་བུམ་སྦས་ཤིང་མཚོ་རྫས་འདེབས། །བྱང་ཕྱོགས་རྗེ་འབངས་
སྐྱིད་པའི་ཡོན་ཏན་ཡང༌། ། མཚོ་དང་ཀླུ་རྒྱལ་འདི་ལ་བརྟེན་ནས་
བྱུང་། །ཁྱད་པར་མི་ངའི་བདེ་སྐྱིད་ལྟོ་གོས་ཀུན། །མཚོ་དང་ཀླུ་རྒྱལ་
འདི་ལ་བརྟེན་ནས་བྱུང་། །ཞེས་བཤད་པས། ཀླུའི་སྤྲུལ་པའི་བྱིས་པ་
ན་རེ། ངས་ཉ་པ་ཁྱོད་ཀྱི་གཏམ་དེ་དྲང་པོར་གོ ང་ཡང་ཀླུའི་བུ་
ཞིག་ཡིན་པས། ཁྱེད་ལ་གཏམ་དང་འཕྲོས་པ་གལ་ཆེ་བ་སང་ཤོད་
དུ་ཡོང་ངོ༌། །ཞེས་མཚོ་མོ་དེར་ཐིམ་སོང་། ཉ་པ་དེ་ནི་ཡ་མཚན་པར་
གྱུར། དེའི་སང་ཉིན་ཉ་པ་དེ་མཚོ་མཐའ་ཞིག་ཏུ་གཉིད་ཉལ་ནས་
བསྡད་ཡོད་པའི་ཚེ་ན། ཀླུ་རྒྱལ་དེ་སྔོན་མ་ལྟར་བྱིས་པ་ཞིག་ཏུ་སྤྲུལ་
ནས་རིང་པོའི་སྐད་ཀྱི་འདི་སྐད་སྨྲས་པ། ཨ་བས་ད་ནི་ཉ་པ་ཁྱེད་
མ་གཟིམས་ ཉ་པ་ཡར་ལ་བཞེངས་དང༌། ། ཉ་ པ་གཟིམས་པའི་་་་་
གཟིམས་གོ་ཆོད་པ་རུ་མི་འདུག །ཀླུ་མོ་ང་ལ་སྨྲ་བའི་དོན་ཆེན་ཞིག་



ཡོད་དོ། །ཉ་པ་མར་ལ་མ་གཟིམས་ཉ་པ་ཡར་ལ་བཞེངས་དང་། །ཀླུ་
མོ་ང་ཡི་སྙིང་གཏམ་ཉ་པ་ཁྱེད་ལ་ཞུ་ཟེར། ། རྔོན་པའི་ལག་པ་ནས་
འཐེན་པས། རྔོན་པ་དེས་གང་ ཡིན་ ཟེར་ ཏེ་ལངས་བྱུང་བ་ལ།
ཡང་ཀླུས་སྨྲས་པ། ཚུར་ལ་གསོན་དང་སྟོབས་ལྡན་རྔོན་པའི་བུ། །
རྣ་བ་མ་ཡེངས་ཀླུ་རྒྱལ་ང་ལ་ཉོན། །ང་ནི་ཁྱེད་ཀྱི་འགྲམ་དུ་ཡོང་བའི་
དོན། ། ཟླ་བ་བཞི་པའི་ཚེས་ཆེན་བཅོ་ལྔའི་ནུབ། ། ལྷོ་ཕྱོགས་སྐྱེ་བོ་
བསམ་སྦྱོར་ངན་པ་ཡིས། ། མཚོ་མོ་འདི་ལ་གནོད་པའི་ལས་བརྩམས་
ནས། །ཀླུ་རྒྱལ་ང་ལ་འཇིགས་པའི་དགྲ་ཞིག་འདུག ། མཚོ་མོ་ཀླུ་
རྒྱལ་རྔོན་པས་སྐྱབས་ནུས་སམ། ། སྐྱབས་ནུས་ཟེར་ན་རྔོན་པས་ཁས་
ལེན་མཛོད། །མི་ནུས་ཟེར་ན་ཀླུ་མོ་གཞན་དུ་འགྲོ ། མཚོ་ནང་
གནས་པའི་སྲོག་ཆགས་སེམས་ཅན་ཀུན། ། དུས་མིན་ཆབས་ཅིག་
འཆི་བ་ལས་མ་འདས། ། ཀླུ་མོ་སྣང་སེམས་སྐྱོ་བའི་ངང་ཚུལ་འདི། །
སྤང་ལེབ་ཛིན་པའི་ཐུགས་ཀྱིས་བཟོད་ལགས་སམ། ། ཞེས་ བཤད་
པས། རྔོན་པ་ན་རེ་སྐྲ་དེ་སྤྱི་བོར་བཅིངས་ཏེ་ཀླུའི་རྟ་ལ་བསྐྱོན་ནས་
འདི་སྐད་དོ། །ཨོཾ་མོ་མ་ཎི་པདྨེ་ཧཱུཾ། ཡང་སུ་དཀོན་མཆོག་གསུམ་
ལ་གསོལ་བ་འདེབས། །ཚུར་ལ་གསོན་དང་ཀླུ་རྒྱལ་གྱི་ཕྱུག་པོ། །རྣ་
བ་མ་འཁྲུལ་སེམས་ཉིད་བདེ་མོ་རུ་ཞོག་དང་། །མཚོ་མོ་འདི་ཡི་མཚོ་
མཐའ་ང་ཡི་ཕས་ཀྱང་བསྐོར་ཟེར། ། ཕ་དུས་མཚོ་ལ་གནོད་འཚེ་བྱུང་
བ་ཡང་མ་ཚོར། །མཚོ་མཐའ་ང་ཡིས་སྐོར་ནས་ལོ་ངོ་མང་ཙམ་སོང་
སྟེ། ། ད་ཕན་མཚོ་ལ་གནོད་འཚེ་སུས་ཀྱང་བྱེད་མི་མ་བྱུང༌། ། ཕྱིན་
ཆད་མཚོ་ལ་ གནོད་པ་ཡོང་བསམ་དགོངས་པ་མ་གནང་། ། ཀླུ་མོ་
སྣང་བ་མ་འཁྲུལ་ཀླུ་རྒྱལ་ཡུལ་དུ་ལོག་བྱོན། །དོན་མེད་ཅ་ཅོ་མ་མང་
མཚོ་མོའི་ནང་ལ་ལོག་བྱོན། ། ཞེས་ཟེར་ཞིང་སྔོན་མ་ལྟར་ ཉལ་
ནས་བསྡད་དོ། །ཡང་ཀླུ་མོས་སྨྲས་པ། ལེགས་པར་གསོན་དང་
ZL



སྟོབས་ལྡན་རྔོན་པའི་བུ་ཆུང་། །རྣ་བ་མ་ཡེངས་ཀླུ་རྒྱལ་ཕྱུག་པོ་ང་ལ་
ཉོན་དང་། ། ཀླུ་མོ་འཁྲུལ་པ་མ་ཡིན་བདེན་པའི་དུས་སུ་འདུག་གོ
། དེ་འདྲ་ཀླུ་རྒྱལ་ཕྱུག་པོའི་མངོན་ཤེས་ཀྱིས་ཚོར་བྱུང༌། ། རྔོན་པ་རྫུ་
བག་མ་མཛད་བདག་ ཉིད་ཕོངས་པར་བྱེད་ཡོང༌། ། བདག་ཉིད་་་་་
འཕོངས་ན་བྱང་ཕྱོགས་རྒྱལ་འབངས་ཡང་འཕོངས་འགྲོ ། བདག་
ཉིད་འཕོངས་ན་རྔོན་པ་ཁྱེད་རང་ཡང་འཕོངས་ཡོང་། །རྔོན་པས་དེ་
ལྟར་མ་གསུང་ཁས་ལེན་དམ་བཅའ་ཨེ་མཛད། །ཀླུ་མོ་མི་ཡུལ་གཞན་
དུ་གཏོང་སུ་ཕོད་པ་ཨེ་འདུག ། ལེགས་པར་དགོངས་དང་སྟོབས་
ལྡན་རྔོན་པའི་བུ། །ཞེས་བཤད་པས་རྔོན་པ་ཡང་བློས་མ་བཟོད་པར་
འདི་སྐད་དོ། །ཚུར་ལ་གསོན་དང་ཀླུ་རྒྱལ་ཕྱུག་པོ་ལགས། །རྣ་བ་མ་
ཡེངས་ཉ་པའི་ཕྱོགས་སུ་གསོན། །མཚོ་དང་ཀླུ་ལ་གནོད་འཚེ་ཡོང་
དོན་མེད། ། ལྷོ་ཕྱོགས་སྐྱེ་བོའི་གནོད་འཚེ་ཡོང་དོན་མེད། །འོན་ཏེ་
ཀླུ་རྒྱལ་ཕྱུག་པོས་གསུངས་པ་བཞིན། །མཚོ་མོ་འདི་ལ་འཇིགས་པའི་
དགྲ་བྱུང་ན། །གཙོ་ཆེན་རྒྱལ་པོ་ཆེན་པོའི་བླ་མཚོ་ཡིན། ། བྱང་་་་
ཕྱོགས་སྐྱིད་པའི་འདོད་དོན་འདི་ལས་བྱུང་། ། སྒོས་སུ་རྔོན་པ་ང་ཡི་
བང་མཛོད་ཡིན། ། རྔོན་པའི་ལྟོ་གོས་གཏམ་གསུམ་འདི་ནས་་་་་་་
བྱུང༌། ། ཀླུ་མོ་མི་ཡུལ་གཞན་དུ་གཏོང་བ་ལས། ། རྔོན་པ་ང་ཡི་ལུས་
སྲོག་དོར་བར་དགའ། །གནོད་འཚེ་བྱེད་པའི་སྐྱེ་བོ་སུ་བྱུང་ཡང་། །
རྔོན་པས་སྲོག་ལ་ལྟོས་མེད་སྒྲོལ་བར་ནུས། ། ཀླུ་མོ་ཐུགས་སེམས་མ་
སྐྱོ་ཡུལ་ལ་ལོག །ཅེས་ཞུས་པས་ཀླུ་རྒྱལ་མཉེས་ནས་འདི་སྐད་དོ། །
འོ་ན་གསོན་དང་སྟོབས་ལྡན་རྔོན་པའི་བུ། །ལྷོ་ཕྱོགས་གནོད་བྱེད་སྐྱེ་
བོ་མཐུ་ཆེ་རུང༌། །ཁྱོད་ཀྱིས་འདུལ་སྐལ་ཡོད་པའི་ལས་སྨོན་ཡོད། །
ཀླུ་ཡི་རིན་ཆེན་དབྱིག་གི་བརྡར་རྡོ་འདིར། ། མཚོན་ཆ་གང་བརྡར་
རེག་པས་ཟློག་མི་ནུས། ། རྫས་སྔགས་སྲུང་བ་གང་གིས་ཐུབ་མི་་་་་



སྲིད། ། རྔོན་པའི་གྲི་གུག་འདི་ཡིས་ལེགས་བརྡར་ནས། ། གནད་དུ་
བསྣུན་ཅིག་སྟོབས་ལྡན་རྔོན་པའི་བུ། །ཞེས་ཟེར་ཞིང་ནོར་བུ་དབྱིག་
གི་བརྡར་རྡོ་སྔོ་ལ་ལྗང་མདངས་ཡོད་པ་ཞིག་སྤྲད་ནས་ཕྱིར་ལོག་གོ
། རྔོན་པས་ཀྱང་ཀླུ་མོས་ཟེར་བ་བཞིན་གྲི་གུག་ནོར་བུས་བརྡར་ཏེ་བློ་
ཕབ་སྟེ་བསྡད། ཟླ་བ་གསུམ་པའི་ཚེས་ཉེར་དགུ་ཉིན་ལྷོ་ཕྱོགས་
རྒྱལ་པོའི་ཕོ་བྲང་ནས་སྔགས་འཆང་ཆེན་པོ་མཚམས་གྲོལ་ནས་རྒྱལ་
པོ་ལ་འདི་སྐད་ཅིག་ཞུས་སོ། །ཧཱུྃ་ཧྲི་ལགས། ཚུར་ལ་གསོན་དང་
མི་དབང་རྒྱལ་པོ་ཡི་ཆེན་པོ། །རྣ་བ་གཞན་ལ་མ་ཡེངས་སྔགས་པ་ང་
ལ་གསོན་དང་། ། རྒྱལ་པོའི་ཕོ་བྲང་ནང་དུ་སྔགས་པས་མཚམས་ལ་
བསྡད་པས། ། མཚམས་ཞག་ཉི་ཤུ་རྩ་གཅིག་ལ་བརྟག་གཞི་ལེགས་
པར་བྱུང་ཡང་། ། ཅུང་ཞིག་སྔགས་པ་ང་རང་ལ་འཚུབ་ངོ་ཞིག་བྱས་
བྱུང༌། ། མཚམས་ལ་ཧོབ་དོན་བྱས་པའི་བར་གཅོད་ཅིག་མིན་་་་་
ནམ། ། གསང་སྔགས་ཡོངས་གྲགས་ཆེ་བའི་བར་གཅོད་ཅིག་མིན་
ནམ། །ལྷོ་ཕྱོགས་སྔགས་ཕྲུག་ཉི་ཤུར་རྒྱལ་པོས་བཀའ་བཀོད་མཛད་
ནས། ། རྫས་དང་གླང་ཆེན་བཅས་པ་འཕྲལ་མ་ཉིད་དུ་རྫོངས་ཤིག
། ང་ཡང་མགྱོགས་མྱུར་མ་ཕྱིན་ན་བགེགས་དང་བར་གཅོད་བྱེད་
ཡོང་། །ཞེས་ཟེར་ཞིང་སྔགས་ཕྲུག་ཉི་ཤུ་དང་བཅས་ཐོན། ལམ་
བར་དུ་དཔག་ཚད་བདུན་བརྒྱ་ཡོད་པ་ལ། དཔག་ཚད་ལྔ་བརྒྱའི་
སར་སྔགས་པ་བྱིངས་ཀྱང་འཁྲིད། མཚོ་ཁར་སྔགས་ཕྲུག་རྣམས་
འཁྲིད་ན་ལག་ལེན་ཤེས་ནས་སླར་སེམས་ཅན་ལ་གནོད་འཚེ་བྱུང་
དོགས་ནས་ཕྱིར་སློག དཔག་ཚད་ཉིས་བརྒྱའི་ས་ལ་སྔགས་པའི་
རྒྱལ་པོ་རང་ནས་ཟས་སྣ་རྣམས་གླང་ཆེན་ལ་བཀལ་ནས་བྱོན་ཏེ་ཟླ་བ་
བཞི་པའི་ཚེས་བཅོ་ལྔའི་ཟླ་བ་ཤར་བ་དང་དུས་མཉམ་དུ་བྱང་ཕྱོགས་
མཚོ་ཁར་སླེབས་ནས་མཚོའི་བྱང་ནུབ་ཀྱི་ཕྱོགས་དེར་བསྡད་དེ་་་་་
]
24



མཆོད་གཏོར་བཤམས་ནས་གསེར་སྐྱེམས་དང་འཕྲིན་འདི་ལྟར་སྨྲས་
སོ། །ཧཱུྃ།ཆོས་སྐུ་ཀུན་ཏུ་བཟང་པོ་མན་ཆད་ནས། །རྩ་བའི་བླ་མ་ཡན་
ཆད་ལ། ། མཆོད་གཏོར་གསེར་སྐྱེམས་འདི་འབུལ་ལོ། །བཞེས་ནས་
བདག་ཅག་རྣལ་འབྱོར་ལ། །བྱིན་རླབས་ནུས་མཐུ་སྩོལ་ཏུ་གསོལ། །
ཡེ་ཤེས་དབྱིངས་ཀྱི་ཕོ་བྲང་ནས། །ཆེ་མཆོག་བཀའ་བརྒྱད་ལྷ་ཚོགས་
ལ། ། མཆོད་གཏོར་གསེར་སྐྱེམས་འདི་འབུལ་ལོ། ། བཞེས་ནས་་་
དངོས་གྲུབ་མྱུར་དུ་སྩོལ། །མངོན་སྤྱོད་ལས་ལ་མངའ་བརྙེས་པའི། །
ཆོས་སྐྱོང་སྲུང་མ་ཐམས་ཅད་ལ། །མཆོད་གཏོར་གསེར་སྐྱེམས་འདི་
འབུལ་ལོ། །བཞེས་ནས་དེ་རིང་མཐུ་དཔུང་བསྐྱེད། །སྔགས་འཆང་
རིགས་ཀྱི་སྲུང་མ་དང་། ། བཀའ་སྡོད་ཞིང་སྐྱོང་ཕོ་ཉ་ལ། ། མཆོད་
གཏོར་གསེར་སྐྱེམས་འདི་འབུལ་ལོ། ། བཞེས་ནས་འདོད་དོན་ད་
སྒྲུབས་ཤིག ། ཁྱད་པར་ཡེ་ཤེས་ཁྱུང་གི་ལྷ། ། ཀླུ་གཉན་སྒྲོལ་བའི་
མཐུ་ སྟོབས་ ཅན། ། མཆོད་གཏོར་གསེར་སྐྱེམས་འདི་འབུལ་ལོ། །
བཞེས་ནས་བརྩམས་པའི་ལས་འདི་སྒྲུབས། །གཞན་ཡང་ལྷ་ཀླུ་དྲི་ཟ་
དང༌། ། ལྷོ་ནས་བསྐྱོད་པའི་གཟུགས་མེད་རྣམས། །ཟས་སྐོམ་འདོད་
པས་ཚིམ་གྱིས་ལ། །རང་རང་སོ་སོའི་གནས་དེར་སོང། ། ཞེས་ཟེར་
ནས་དུམ་གཅིག་བསྐྱེད་རིམ་ལ་གནས་པ་དང་ལྷོ་ནས་བསྐྱོད་པའི་ལྷ་
ཀླུ་རྣམས་ནི་བྱིའུ་ཁྱུར་རྡོ་བརྒྱབ་པ་བཞིན་ཕྱིར་དེངས་སོ། །དེ་ནས་
སྔགས་པས་ཛ་ཏི་དང་སྤོས་དཀར་གྱི་དུད་པ་ལེགས་པར་སྦྱར་ནས།
ཀླུ་མོ་ཞི་བས་འགུགས་པའི་དབྱངས་འདི་འཐེན་ནོ། ། ཨ་བས་མཚོ་
ནང་འདི་ན་བཞུགས་པའི་མཚོ་བདག་ཀླུ་རྒྱལ་ཕྱུག་པོ། ། ཀླུ་མོ་དེ་རུ་
མ་བཞུགས་མཚོ་སྟེང་འདི་རུ་ཕེབས་དང་། །བདག་ཉིད་མཚོ་སྟེང་གི་
མི་ལ་ཞལ་མཇལ་གསུང་གླེང་ཞིག་གནང་དང༌། ། བདག་ཅག་ཁྱོད་
ཉིད་ལ་མོས་པའི་ཞུ་བ་ཚིག་གསུམ་འདྲ་ཞུ་ཡོང་། །ཞེས་ཟེར་བས་ཀླུ་
25



，
ཡི་བསམ་པ་ལ་ཁོས་ང་ལ་འཇམ་པོའི་གཏམ་གྱིས་བསླུ་བ་ཡིན་འདུག
ཉ་པ་དེ་གཉིད་དུ་ཤོར་རམ་དགོངས་ནས་གཉིད་སད་པ་དང་སྦྲགས་
མགོ་བོར་སྦྲུལ་གྱི་ཐོད་བཅིངས་གྱོན་མཚོ་ཡི་དབུས་ནས་སྐེད་པ་ཡན་
ཆད་ཆུ་ནས་བཏོན་ཏེ་ཀླུས་སྨྲས་པ། ལན་གཅིག་ང་ལ་ཉོན་དང་
མཚོ་སྟེང་གི་སྐྱེས་པ། ། ཁྱོད་ཉིད་ཡོང་བའི་ས་ཕྱོགས་ག་འདྲ་ཞིག་
ནས་ཡོང་བ། །མཚོ་སྟེང་འདི་རུ་ཡོང་བའི་ལས་དོན་གང་ཞིག་ཡིན་
པ། ། ཀླུ་མོ་བོས་པའི་གཏམ་དང་གླེང་མོ་ག་འདྲ་འདུག་པ། ། ཞེས་
ཟེར་ཞིང་ཉ་པ་དེ་མཚོ་མཐའི་ཁུག་འཁྱོག་ཅིག་ན་གཉིད་དུ་སོང་་
འདུག སྔགས་པས་རིན་ཆེན་སྣ་ལྔ་དང༌། དར་ཟབ། སྨན་སྣ།
འབྲུ་སྣ་སོགས་མང་པོ་མཚོ་འགྲམ་དུ་སྤུངས་ནས་ཛ་ཏི་དང་སྤོས་་
དཀར་གྱི་དུད་པའི་དྲི་བཟང་གིས་བཀང་སྟེ་མདའ་དར་ཞིག་ལག་ཏུ་
ཁྱེར་ནས་གུས་པའི་ཚུལ་གྱིས་འདི་ལྟར་སྨྲས་སོ། །ཨེ་མ་གསོན་དང་
ཀླུ་རྒྱལ་གྱི་ཕྱུག་པོ། ། རྣ་བ་མ་ཡེངས་མཚོ་སྟེང་སྔགས་པ་ལ་གསོན་
དང༌། །བདག་ཉིད་ཡོང་བ་སྐྱིད་པའི་ལྷོ་ཕྱོགས་ནས་ཡོང་ངོ༌། །ཡོང་
དོན་ཀླུ་རྒྱལ་ཕྱུག་པོའི་སྙན་ཞུ་ལ་བཅར་རོ། །ལེགས་པར་དགོངས་
དང་བྱང་ཕྱོགས་ཀླུ་རྒྱལ་གྱི་ཕྱུག་པོ། ། ཀླུ་མཆོག་ཁྱོད་ལ་བདག་གིས་
བཀུར་སྟི་ཞབས་ཏོག་སྒྲུབ་བསམ། །རིང་མོ་ཉིད་ནས་སྔགས་པའི་བློ་
སེམས་ལ་བཅངས་ཀྱང་། ། བཞུགས་ཡུལ་ས་ཁད་འགྱངས་པས་་་་
སྔགས་པས་བཀུར་སྟི་མ་འཁྱོལ། ། ཀླུ་མོ་འདི་རུ་མ་བཞུགས་ལྷོ་ཕྱོགས་
སུ་ཕེབས་དང༌། ། ཡུལ་ ལྗོངས་འདི་ལས་སྐྱིད་པ་ ལྷོ་ཕྱོགས་ན་ཡོད་
དོ། །ཙན་དན་དཀར་དམར་ལ་སོགས་དུ་མ་ཡང་ཡོད་དོ། །འབྲུ་
ཤིང་ཁམ་སྟར་ལ་སོགས་ཅི་འདོད་རང་ཡོད་དོ། །འབྲུ་སྣ་འདི་ལས་
འཛོམ་པ་ལྷོ་ཕྱོགས་ན་ཡོད་དོ། །བྱ་དང་བྱིའུ་དགོས་ཀྱང་ལྷོ་ཕྱོགས་
ན་ཡོད་དོ། ། རྨ་བྱ་ནེ་ཙོ་དགོས་ཀྱང་ལྷོ་ཕྱོགས་ན་ཡོད་དོ། ། སྤྲ་དང༌



སྤྲེའུ་དགོས་ཀྱང་ལྷོ་ཕྱོགས་ན་ཡོད་དོ། ། སྦལ་སྦྲུལ་འབུ་སྲིན་དགོས་
ཀྱང་ལྷོ་ཕྱོགས་ན་ཡོད་དོ། །གསེར་དངུལ་ཟངས་ལྕགས་དགོས་ཀྱང་
ལྷོ་ཕྱོགས་ན་ཡོད་དོ། ། ཆུ་སྣ་འདི་ལས་འཛོམ་པ་ལྷོ་ཕྱོགས་ན་ཡོད་
དོ། ། ཕོ་གཞོན་མོ་གཞོན་དགོས་ཀྱང་ལྷོ་ཕྱོགས་ན་ཡོད་དོ། ། རིན་
ཆེན་ནོར་བུའི་དོ་ཤལ་ ལྷོ་ཕྱོགས་ན་ཡོད་དོ། ། ཀླུ་མོ་འདི་རུ་མ་་་་་
བཞུགས་ལྷོ་ཕྱོགས་ལ་ཕེབས་དང་། ། ཁྱོད་ནི་དགྱེས་པའི་འདོད་དོན་
སྔགས་པ་ང་ཡིས་སྒྲུབ་ཆོག ། ཅེས་ཟེར་ཞིང་མདའ་དར་གྱིས་་
གཡབ་མོ་བརྒྱབ། ཡང་ཀླུས་སྨྲས་པ། ཨ་མ་མ་མ་འདི་འདྲའི་ཡ་
མཚན་ལ། །འདི་འདྲ་བཞིན་དུ་ཡ་མཚན་ཤིན་ཏུ་ཆེ། ། ལྷོ་ཕྱོགས་
སྔགས་པའི་བཀུར་སྟི་ཡ་མཚན་ཆེ། ། ཀླུ་མོའི་འདོད་དོན་སྒྲུབ་པ་ཡ་
མཚན་ལ། ། བྱང་ཕྱོགས་སྐྱིད་པའི་ རང་ཡུལ་བཞག་ནས་ནི། ། ཆ་་
མེད་མི་ཡུལ་གཞན་ལ་འགྲོ་དགོས་ཞེས། ། སྔགས་པའི་རྒྱལ་པོའི་་་
བཀུར་སྟི་ལེགས་བྱུང་ཡང་། ། ཁྱེད་རང་སྐྱིད་པའི་ལྷོ་ཕྱོགས་རིགས་
ལྡན་ལ་ལོག་ཕེབས། །ཡུལ་ལྗོངས་འདི་ལས་སྐྱིད་ཀྱང་ཀླུ་མོ་ལྷོ་ལ་མི་
འགྲོ ། མཚོ་མོ་འདི་ལས་དྭངས་ཀྱང་ཀླུ་མོ་ལྷོ་ལ་མི་འགྲོ། ། པད་
མཚོའི་དབྱིབས་ལས་མཚར་ཡང་ཀླུ་མོ་ལྷོ་ལ་མི་འགྲོ ། ཤིང་སྣ་འདི་
ལས་འཛོམས་ཀྱང་ཀླུ་མོ་ལྷོ་ལ་མི་འགྲོ །འབྲུ་ཤིང་ཁམ་སྟར་ཡོད་
ཀྱང་ཀླུ་མོ་ལྷོ་ལ་མི་འགྲོ ། འབྲུ་སྣ་འདི་ལས་འཛོམས་ཀྱང་ཀླུ་མོ་ལྷོ་
ལ་མི་འགྲོ ། བྱ་དང་བྱིའུ་ཡོད་ཀྱང་ཀླུ་མོ་ལྷོ་ལ་མི་འགྲོ ། སྔགས་
པ་ཅ་ཅོལ་མ་མང་ལྷོ་ཕྱོགས་ལ་ལོག་ཕེབས། ། རྒྱལ་པོས་གསན་ན་
ཁྱོད་རང་ལུས་སྲོག་དང་འབྲལ་ཡོང༌། ། ཁྱོད་རང་དགའ་བའི་ལྷོ་་་
ཕྱོགས་རིགས་ལྡན་ལ་ལོག་ཕེབས། ། ཀླུ་མོ་སྡུག་ཀྱང་བྱང་ཕྱོགས་མཚོ་
ནང་དུ་ཞོག་མཛོད། །ཅེས་ཟེར་ཞིང་མཚོ་དེར་ཐིམ་སོང་། ཀླུ་མོའི་
ཚིག་དེར་སྔགས་པ་ཚིག་པ་ཟོས་ནས། རྫས་ཆའི་དོ་པོ་རྣམས་་་་
27



བཤིགས་ནས་ལྕགས་ཕུར་བརྒྱད་པོར་དུག་ཁྲག་བསྐུས་ནས་འདི་ལྟར་
སྨྲས་པ། མཚོ་ནང་འདི་ན་གནས་པའི་ཀླུ་རྒྱལ་གྱི་ཕྱུག་པོ། ། ཀླུ་མོ་
ཞི་བས་བཀུག་པས་མི་ཁུག་པ་འདུག་གོ ། ཁྱོད་ཀྱི་ཁ་ཕོ་དེ་འདྲ་ཨེ་
ཡོང་མི་ཡོང་ལྟོས་ཤིག ། ཚེ་གང་སྒྲུབ་པ་བརྒྱབ་པར་དགོས་དོན་ཨེ་
འདུག་ལྟོས་ཤིག ། དུག་ཁྲག་མེ་རུ་འབར་བ་ལ་དགོས་དོན་ཨེ་
འདུག་ལྟོས་ཤིག ། ཅེས་ཟེར་ནས་མཚོ་མཐའི་ཕྱོགས་མཚམས་་
བརྒྱུད་དུ་ལྕགས་ཕུར་བརྡབ་པར་བརྩམ་སྟེ་འདི་སྐད་དོ། །མཚོ་མོའི་
མཐའ་ན་གནས་པའི་གཟུགས་མེད་དང་གཟུགས་ཅན། ། སྔགས་་་
པས་ཕུར་པ་བརྡབ་པའི་ས་ཡུལ་དུ་མ་སྡོད། ། སྔགས་པས་ཕུར་པ་
བརྡབ་པའི་ས་ལ་བསྡད་ཟེར་ན། །མི་འདོད་རྐྱེན་ངན་བར་གཅོད་
འབྱུང་སྙམ་རང་ཡོད་དོ། །ཞེས་ཟེར་ཞིང་ཕུར་པ་རྣམས་མཚོ་མཐར་
བརྒྱབ། དེ་ལ་དར་ཚོན་གྱི་དྲ་བ་རྩེ་བརྒྱད་ཀྱིས་བརྒྱན། སྐམ་
ཐུན། རློན་ཐུན། རྫས་སྣ་དང་བཅས་པ་མཚོ་ལ་བསྐུར་ནས་མི་
རྐང་གི་ངར་སྐད་མཚོ་མོའི་ཕྱོགས་བཞིར་བརྒྱབ། མིག་ནམ་མཁར་
གདངས་ནས་འདི་སྐད་དོ། །ན་མོ་བླ་མ་དང་སངས་རྒྱས་དགེ་འདུན་
རྣམས་ཀྱི་བདེན་པ་དང་། ཡི་དམ་ཆེ་མཆོག་བཀའ་བརྒྱུད་ཀྱི་ལྷ་
ཚོགས་རྣམས་ཀྱི་བདེན་པ་དང་། སྙིང་པོ་དང་ཕྱག་རྒྱུ་རྫས་སྔགས་
རྣམས་ཀྱི་བདེན་པ་དང་། བདེན་པ་ཆེན་པོའི་མཐུ་དང་ནུས་པ་ལ་
བརྟེན་ནས་མཚོ་མོ་འདི་ལ་གནས་པའི་ཀླུ་རྒྱལ་འཁོར་དང་བཅས་པ་
ཡུལ་དང་ཕྲོལ་ཅིག ནོར་དང་ཕྲོལ་ཅིག སྐྱབས་བྱེད་དང་ཕྲོལ་
ཅིག ཁུག་ཅིག སོད་ཅིག མཚོ་མོ་འདི་ཡང་རྡོ་སོལ་གྱི་མེ་
དང་འཕྲད་པ་བཞིན་དུ་ཁོལ་ཞིག བཛྲ་ཨཾ་ཀུ་ཤ་ཡ་ཛ༔ ཟེར་ནས་
མཚོ་ལ་རྒྱབ་བརྟེན་ནས་ལྕགས་ཀྱི་ཧོམ་ཁུང་གྲུ་གསུམ་པའི་ནང་དུ་ཀླུ་
ཡི་མིང་གཟུགས་ཀྱི་ལིངྒ་བཅུག་རྐང་འོག་ཏུ་མནན་ནས་ཁྱུང་ནག་གི་
28



བསྐྱེད་རིམ་ལ་གནས་པའི་ཚེ་ན། ཆུ་ཚོད་གཅིག་ཙམ་ནས་མཚོ་དེ་
ཇ་བསྐོལ་བ་བཞིན་དུ་ཁོལ། ཀླུ་རྒྱལ་དེ་ནད་ཀྱིས་མནར་བས་མཚོ་
སྟེང་དུ་ཐོན། ཀླུ་ཕྲན་སྲོག་ཆགས་ཀུན་དྲན་མེད་དུ་སོང་ནས་ཀླུའི་
རྒྱལ་པོ་དེས་སྨྲས་པ། ཨ་མ་མ་མ་འདི་འདྲའི་བློ་སེམས་ཀྱི་སྐྱོ་བ། །
ཀླུ་མོས་ཚེ་སྔོན་ལས་ངན་ཇི་འདྲ་ཞིག་བསགས་ སམ། ། ང་ལ་ལྷོ་་་༌
ཕྱོགས་པ་ཡི་བསམ་སྦྱོར་ངན་ནས་བྱུང་ངོ༌། ། མཚོ་མོའི་ཕྱོགས་བཞི་
མཚམས་བརྒྱད་ལྕགས་ཕུར་གྱིས་བསྡམས་སོང༌། །དེ་ལ་དར་ཚོན་སྣ་
ལྔའི་དྲ་བས་ཀྱང་བཅིངས་ཡོད། ། མཛེ་ཐོད་དུག་ ཁྲག་རྫས་བཅས་
མཚོ་ནང་དུ་སྐུར་བྱུང༌། །མཚོ་མོ་རང་དབང་མེད་པར་རྒྱ་ཇ་བཞིན་
དུ་ཁོལ་བྱུང༌། །ཀླུ་ཕྲན་སྲོག་ཆགས་མ་ལུས་རྐྱེན་ངན་དུ་གྱུར་སོང་། །
ཀླུ་མོ་སྣང་སེམས་སྐྱོ་བའི་ངང་ཚུལ་ལ་གསོན་དང་། ། འདི་འདྲ་་་་
འཇིག་རྟེན་གཞན་ལ་སྔོན་ཆད་བྱུང་སྲོལ་མི་འདུག ། ཁོ་རེ་སྟོབས་
ལྡན་རྔོན་པས་བློ་ཡིས་བཟོད་པར་འདུག་གམ། །ཀླུ་མོ་མི་ཡུལ་གཞན་
དུ་གཏོང་སུ་ཕོད་པ་འདུག་གམ། ། ཁྱོད་ཀྱི་ཁས་ལེན་དམ་བཅའ་ཉི་
མ་དེ་རིང་ཡིན་ནོ། ། ཁས་ལེན་ཉམས་པར་མ་གནང་རྔོན་པ་ཡི་བུ་
ཆུང་། ། ཞེས་ཟེར་ཞིང་ཉ་པའི་སྔས་མགོར་སྐད་ཀྱིས་བོས་པས་ཉ་པ་
གཉིད་སད་ནས་ཅི་ཟེར་སྙམ་བལྟས་པས་ཀླུ་མོ་དེ་འགྲམ་དུ་སླེབས་
འདུག མགྱོགས་པར་ལངས་ནས་བལྟས་ཙ་ན་མཚོ་དེ་ནི་འུར་འུར་
ཤང་ཤང་ཟེར་བའི་ཀུ་ཅོས་ལུང་པ་གང་ནས། ཀླུ་ནི་སྡུག་བསྔལ་
གྱིས་མནར་བའི་བཟོད་གླགས་མ་མཆིས་གཤིས། རྔོན་པས་སྐྲ་སྤྱི་
བོར་བཅིངས་གོས་ཀྱི་ཐུ་བ་སྐེ་རགས་ལ་གཟེར་ཏེ་ཉ་གྲི་ལག་ཏུ་ཐོགས་ .
ནས་ཕྱིན་ཙ་ན་སྔགས་པ་འཇིགས་སུ་རུང་བ་ཞིག་མཚོ་སྟེང་དུ་འདུག་
པ་མཐོང་ནས། ཉ་པས་ཀྱང་སྙིང་སྟོབས་བསྐྱེད་ནས་འདི་སྐད་སྨྲས་པོ།
ཨོཾ་མོ་ཨོ་མོ་མ་ཎི་པདྨེ་ཧཱུྃ། ཚུར་ལ་ཉོན་དང་ཁོ་རེ་མཚོ་སྟེང་གི་སྐྱེ་



བོ། །ཁྱོད་ཉིད་འདི་རུ་ཡོང་བ་གང་དང་ཅི་ཞིག་ཡིན་པ། །ང་ཡི་མཚོ་
མོ་འདི་ལ་ཁྱོད་ཀྱིས་གནོད་འཚེ་བྱས་སམ། ། མཚོ་མོའི་ཕྱོགས་དང་
ཕྱོགས་མཚམས་ཁྱོད་ཀྱིས་ཕུར་པ་བརྡབས་འདུག། དེ་ལ་དར་ཚོན་སྣ་
ལྔའི་དྲ་བས་ཀྱང་བཅིངས་འདུག། མཚོ་མོ་ཁོལ་ཞིང་ཀླུ་རྒྱལ་མཚོ་སྟེང་
དུ་ཐོན་འདུག ། མཚོ་ལ་གནོད་འཚེ་བྱེད་པའི་དགོས་དོན་ཅི་ཞིག་
ཡོད་པ། །དེ་འདྲ་འཕྲལ་མ་ཉིད་དུ་རྔོན་པ་ང་ལ་ཤོད་དགོས། །ཞེས་
ཟེར་ཏེ་སོམ་ཉི་མེད་པར་གྲི་གུག་སྔགས་པའི་མགོ་བོར་བསྣུན་པས་ཞྭ་
ནག་འཐོར་ཞིང་རལ་པ་བཅད་ནས་རྨ་ཕྲན་བུ་བཏོན་འདུག་པ་དང༌།
སྔགས་པས་རྔོན་པ་མཐོང་བ་ཙམ་གྱིས་འཇིགས་ཤིང་སྐྲག་ནས་འདི་
ལྟར་ཞིག་སྨྲས་པ། ཚུར་ལ་གསོན་དང་སྟོབས་ལྡན་རྔོན་པ་ཡི་སྲས་
པོ། །རྣ་བ་མ་ཡེངས་ལྷོ་ཕྱོགས་སྔགས་པ་ལ་གསོན་དང་། །རྔོན་པ་
ངར་ངར་མ་མཛད་བདག་ཉིད་ལ་གསོན་དང་། ། སྔགས་པའི་རང་
ཤེས་མ་ཡིན་རྒྱལ་པོའི་བཀའ་ནན་མ་ལྕོགས། །ཁྱོད་ཀྱང་བྱང་ཕྱོགས་
རྒྱལ་པོའི་བཀའ་བཞིན་བསྒྲུབ་པ་བདེན་ནོ། །ང་ཡང་ལྷོ་ཕྱོགས་རྒྱལ་
པོའི་བཀའ་ཡིས་ཡོང་དགོས་བྱུང་ངོ༌། ། རྔོན་པ་ཐུགས་དགོངས་་་
བདེན་ཡང་སྔགས་པའི་གཏམ་འདིར་གསོན་དང་། ། མཚོ་དང་ཀླུ་
རྒྱལ་བཅས་པ་ལྷོ་ཕྱོགས་ལ་གཏོང་མཛོད། ། རྔོན་པ་ཁྱེད་ཀྱང་ལྷོ་
ཕྱོགས་རིགས་ལྡན་ལ་ཕེབས་དང་། ། ཁྱེད་ལ་ལྷོ་ཕྱོགས་རྒྱལ་པོའི་་
ཐུགས་བཟོས་ཤིག་སྩོལ་ལོ། །དེ་ཡི་ཁས་ལེན་དམ་བཅའ་སྔགས་པ་ང་
རས་ཞུས་ཆོག ། ས་མཁར་ས་གཞིས་དགོས་ཀྱང་སྔགས་པ་ང་རས་
ཞུས་ཆོག ། གསེར་དངུལ་ཟངས་ལྕགས་དགོས་ཀྱང་སྔགས་པ་ང་
རས་ཞུས་ཆོག། དར་ཟབ་གྱོན་པ་དགོས་ཀྱང་སྔགས་པ་ང་རས་ཞུས་
ཆོག། རྟ་ནོར་ལུག་གསུམ་དགོས་ཀྱང་སྔགས་པ་ང་རས་ཞུས་ཆོག །
གཏན་གྲོགས་སྙིང་ཐུབ་དགོས་ཀྱང་སྔགས་པ་ང་རས་ཞུས་ཆོག །



གཏམ་དང་སྙན་གྲགས་དགོས་ཀྱང་སྔགས་པ་ང་རས་ཞུས་ཆོག །
གོང་དོན་འགྱུར་བ་མེད་པ་ཡི་དམ་དཔང་འཛུགས་ཞུས་ཆོག ། ཀླུ་
དང་རྔོན་པ་བཅས་པ་ལྷོ་ཕྱོགས་ལ་ཕེབས་དང༌། ། ཞེས་ཟེར་བས།
ཡང་རྔོན་པས་སྨྲས་པ། ཚུར་ལ་ཉོན་དང་ལྷོ་ཕྱོགས་སྔགས་པ་ཡི་ཚེ་
ཟད། །རྣ་བ་མ་ཡེངས་སྟོབས་ལྡན་རྔོན་པ་ལ་ཉོན་དང་། །ཁྱོད་ཀྱིས་
རྒྱལ་པོའི་བཀའ་བཞིན་ཁྱོད་རའི་ཡུལ་དུ་སྒྲུབས་ཤིག ། ལྷོ་ཕྱོགས་
རྒྱལ་པོའི་ལས་དོན་བྱང་ཕྱོགས་ཡུལ་དུ་སྒྲུབ་ན། ། དོན་མེད་སྔགས་
པའི་སྲོག་སྙིང་ཐང་ལ་འཁྱམས་པ་མིན་ནམ། །རྔོན་པ་ལྷོ་ཕྱོགས་ཡུལ་
དུ་འགྲོ་དགོས་ཀྱང་མེད་དོ། ། ཀླུ་མོ་ལྷོ་ཕྱོགས་ཡུལ་དུ་གཏོང་དགོས་
ཀྱང་མེད་དོ། །ང་ལ་ཐུགས་བཟོས་མི་དགོས་མཚོ་མོ་སྔར་ལྟར་བཟོས་
ཤིག ། ས་མཁར་ས་གཞིས་མི་དགོས་མཚོ་མོ་སྔར་ལྟར་བཟོས་ཤིག
། གསེར་དངུལ་ཟངས་ལྕགས་མི་དགོས་མཚོ་མོ་སྔར་ལྟར་བཟོས་ཤིག
། དར་ཟབ་གྱོན་པ་མི་དགོས་མཚོ་མོ་སྔར་ལྟར་བཟོས་ཤིག། གཏན་
གྲོགས་སྙིང་ཐུབ་མི་དགོས་མཚོ་མོ་སྔར་ལྟར་བཟོས་ཤིག། རྟ་ནོར་ལུག་
གསུམ་མི་དགོས་མཚོ་མོ་སྔར་ལྟར་བཟོས་ཤིག ། ཀླུ་མོ་མི་ཡུལ་
གཞན་དུ་གཏོང་བ་ལས། ། དེ་བས་རྔོན་པའི་ཚེ་སྲོག་དོར་བར་་་་་
དགའ། །ཞེས་ཟེར་ནས་སླར་ཡང་གྲི་གུག་འཕྱར་བས་སྔགས་པ་ན་རེ།
ཐུགས་དེ་བདེན་ནོ་བདེན་ནོ་སྟོབས་ལྡན་གྱི་རྔོན་པ། །རྔོན་པ་རྣ་བ་
མ་ཡེངས་སྔགས་པ་ང་ལ་གསོན་དང༌། ། སྔགས་པ་མི་གསོད་སྔགས་
པ་ང་རང་ཐོངས་མཛོད། །སྔགས་པ་བསད་ཀྱང་ཆོས་སྐྱོང་ཤི་དོགས་
མི་འདུག ། སྔགས་པ་བསད་པས་ཀླུ་མཚོ་སྔར་ཤུལ་ལ་མི་འགྲོ །
རྔོན་པ་སྐུ་སྡིག་ཆེ་ལ་ཀླུ་དང་སྔགས་པ་འཕོངས་འགྲོ། རྔོན་པས་
ཐུགས་བསམ་ཐོངས་དང་ཁྱོད་ཀྱི་བཀའ་བཞིན་སྒྲུབ་ཆོག ། ཅེས་
ཟེར་བས། རྔོན་པས་སྨྲས་པ། ང་ཡི་བཀའ་བཞིན་སྒྲུབ་ན་མཚོ་



མོ་སྔར་ལྟར་དགོས་སོ། །སྔགས་དང་རྫས་ཀྱི་ནུས་པ་ཁྱོད་ཀྱིས་དག་
པར་གྱིས་ཤིག །ཀླུ་ཕྲན་སྲོག་ཆགས་མ་ལུས་ཁྱོད་ཀྱིས་གསོས་པར་
གྱིས་ ཤིག ། དེ་འདྲ་བྱུང་ན་སྔགས་པ་སྲོག་སྙིང་དང་མི་བྲལ། །
སྔགས་པས་ རང་སྲོག་གཅེས་ན་དེ་རྣམས་མྱུར་དུ་སྒྲུབས་ཤིག །
ཅེས་ཟེར་བས། སྔགས་པས་མཚོ་མཐའི་ཕུར་པ་དང་དར་སྣ་་་་
རྣམས་བསྡུས། མཚོ་ནང་དུ་རྫས་དང་ཐོད་པ་སྐུར་བ་རྣམས་་་་་
བཏོན། བཟློག་བྱེད་ཀྱི་སྔགས་བཏབ། སྨན་སྣ་དང་རིན་ཆེན་སྣ་
ལྔ་ལ་སོགས་ཀླུ་རྫས་རྣམས་མཚོ་ལ་བཏབ་པས་མཚོ་དེ་སྔར་བཞིན་
གྱུར། ཀླུ་ཕྲན་དང་སྲོག་ཆགས་རྣམས་གསོས། ཀླུའི་རྒྱལ་པོ་དེ་
ཡང་སྔར་བཞིན་མཚོ་ནང་དུ་འདུག་གོ ། ཡང་སྔགས་པས་སྨྲས་པ།
སྟོབས་ལྡན་རྔོན་པ་བདག་ལ་ཚུར་གསོན་དང༌། ། ཁྱོད་ཀྱི་བཀའ་་་
བཞིན་སྔགས་པས་འདི་ལྟར་བྱས། ། མཚོ་མཐའི་ལྕགས་ཕུར་དར་
ཚོན་རྫས་བཅས་ཀུན། །ལེགས་པར་བསྡུས་ནས་སྔགས་དང་སྨན་སྣ་
བཏབ། །མཚོ་ཡང་སྔར་ལྟར་དྭངས་ཤིང་ཀླུ་ཡང་གསོས། །ཁྱོད་ཉིད་
དགྱེས་པའི་འདོད་དོན་འདི་ལགས་ན། ། བདག་ནི་རང་གི་ཡུལ་དུ་
གཏོང་བར་ཞུ། །ཞེས་ཞུས་པས་ཡང་རྔོན་པ་ན་རེ། ཚུར་ལ་ཉོན་
དང་ལས་ངན་སྔགས་པའི་གཟུགས། །སངས་རྒྱས་བསྟན་པའི་དགྲ་
བོ་བྱེད་པའི་རྒྱུ། ། ལྷོ་བྱང་རྒྱལ་པོའི་ཐུགས་རྒྱུད་དཀྲུགས་པའི་རྒྱུ། །
བསྟན་དགྲ་སྒྲོལ་བ་སྙིང་རྗེའི་ཡུལ་མ་ཡིན། ། ཞེས་ཟེར་ཞིང་སྔགས་
པའི་རྐང་པ་གཉིས་ལ་གྲི་གུག་བསྣུན་པས་ལངས་མི་ཐུབ་ཀྱང་འགྱེལ་
ཐོག་མགོ་བཏེགས་ནས་སྔགས་པས་འདི་ལྟར་སྨྲས་པ། དགོངས་དེ་
དག་གོ་དག་གོ་རྔོན་པ་ཡི་བུ་ཆུང༌། །སྔགས་པ་དམ་ཚིག་ཉམས་པའི་
བར་གཅོད་དུ་གོ་བྱུང་། །སེམས་བསྐྱེད་རང་རྒྱལ་གཞན་ཕམ་གྱི་རྣམ་
སྨིན་དུ་གོ་བྱུང་། །མཚམས་ལ་ཧོབ་དོན་བརྒྱབ་པའི་བར་གཅོད་དུ་



གོ་བྱུང༌། ། རང་འདོད་བདག་འཛིན་ཆེ་བའི་ལག་གཡོག་ཏུ་ཚོར་་་་
བྱུང་། ། གཞན་དོན་རང་སྲོག་བསྐྱལ་བའི་འགྱོད་པ་ནི་ཆེ་བྱུང་། །
ཆོས་བརྒྱུད་སྔགས་པའི་ལག་ལེན་གྱིས་རང་གཞན་ཕུང་ལ་སྦྱར་་་་་
སོང༌། ། རྫོགས་རིམ་ཟབ་མོའི་ལྟ་བ་ནི་སྔགས་ པའི་ཡིད་ལ་མ་་་་་
འཇགས། །གནོད་སེམས་བག་ཆགས་ངན་པས་བར་སྲིད་དུ་འཁྱམ་
འགྲོ། འདི་ཕྱི་གཉིས་ཀར་མེད་པའི་སྔགས་པ་ང་འགྱོད་བྱུང༌། །ཞེས་
ཟེར་ཞིང་སླར་ཡང་རྔོན་པས་གྲི་གུག་བསྣུན་ཏེ་སྔགས་པ་བསྒྲལ་ལོ། །
སྔོན་གྱི་ལས་དབང་ལྡོག་ཏུ་མེད་པས་དེ་ལྟ་བུའི་སྔགས་པ་རྔོན་པས་
བསྒྲལ་བར་གཞིགས་ན། ད་ལྟའི་སྔགས་པ་ཕལ་ཆེ་བ་ཞིག་དབང་
ལུང་གང་ཡང་མེད་པར་དཔེ་ཆ་མཐོང་བ་ཙམ་གྱིས་ཉམས་སུ་ལེན་
ཞིང་རང་བཟོའི་ལག་ལེན་གང་ཤེས་བྱ་ཞིང་། བསྙེན་མཚམས་་
དང་དམ་ཚིག་བསྲུང་མི་དགོས་པའི་བསྐྱེད་རྫོགས་ཀྱི་དགོངས་པ་
ལོན་དབང་གི་རང་འདོད་ཕུགས་སུ་འཚང་ནས། ཟོར་གཏད་་་་
མནན་གསུམ་ལ་མངའ་བརྙེས་པའི། ལུས་ལ་ཐོད་ཕྲེང་། དུག་
རུ། ཕུར་པ་སོགས་རྒྱུན་དུ་བཅངས་པ་འདི་ཚོ་ནི་འདི་ཕྱི་གཉིས་སུ་
ཡ་ཡུད་ཆེན་པོའི་རྐུབ་ཚ་སེ་བ་ཞིག་ཡིན་འདུག དེས་ན་ང་འཆལ་
པོ་ཚེ་རིང་དབང་འདུས་ཀྱང་བསེ་མོག་དང་གྲང་ནད་ཀྱིས་ཉེན་ཙམ་
ལས་དེ་འདྲའི་འཇིགས་སྐྲག་ཆེར་མི་འདུག ལྷོ་ཕྱོགས་རྒྱལ་པོ་ཤག་
པ་གཞོན་ནུས་བྱང་ཕྱོགས་མཚོ་དང་ཀླུ་མོ་འགུགས་སེམས་ཀྱི་ལོག་
པའི་བློ་འགྱུར་བའི་ལེའུ་སྟེ་དང་པོའོ། ། ། །།
ཡང་ རྔོན་ པས་ སྔགས་ པ་ བསྒྲལ་ བའི་ རོ་ ལ་ སྔས་བྱས་ནས།
རལ་པའི་ཕྱེད་གོས་སུ་གྱོན། རལ་ཕྱེད་གདན་དུ་བཏིང་ནས་ཉལ་
བསྡད་པའི་ཚེ། དེའི་སང་ཉིན་ཀླུ་དེས་བུད་མེད་ལང་ཚོ་དར་ལ་
བབས་པ་ཞིག་ཏུ་སྤྲུལ་ནས་རྔོན་པའི་རྩར་ཡོང་ནས་འདི་སྐད་སྨྲས་པ།
3.3



ཚུར་ལ་གསོན་དང་སྟོབས་ལྡན་རྔོན་པའི་བུ། །སྤྱིར་བྱང་ཕྱོགས་ཡུལ་
ལ་དྲིན་ཆེན་གྱི་རྔོན་པ། ། སྒོས་ཀླུ་རྒྱལ་ང་ལ་འཁོར་མེད་ཀྱི་དྲིན་
ཅན། །དྲིན་ཅན་འདི་རུ་མ་གཟིམས་ཀླུ་ཡུལ་ལ་ཕེབས་དང་། །རྔོན་
པ་ཁྱོད་ལ་དྲིན་ལན་བཟང་པོ་རུ་འཇལ་ལོ། ། རྔོན་པའི་ཐུགས་ལ་
གང་དགྱེས་ཀླུ་མོ་ང་ཡིས་འབུལ་ལོ། ། རྔོན་པ་འདི་རུ་མ་གཟིམས་ཀླུ་
ཡུལ་ལ་ཕེབས་དང་། །ཞེས་སྨྲས་པས། རྔོན་པས་སྲེག་ཉལ་གྱིས་གླུ་
འདི་འཐེན་ནོ། །ཚུར་ལ་ཉོན་དང་ཀླུ་རྒྱལ་གཙུག་ན་ཡི་རིན་ཆེན། །
ཀླུ་རྒྱལ་རྣ་བ་མ་ཡེངས་རྔོན་པ་ང་ལ་གསོན་དང༌། །མཚོ་མཐར་ཉ་པ་
ང་གནས་ནས་ལོ་ངོ་མང་ཙམ་སོང་ངོ༌། ། ཀླུ་ཡུལ་ག་འདྲ་ཞིག་ཡོད་པ་
སྔོན་ཆད་རྔོན་པས་མ་མཐོང༌། །དོན་མེད་མཚོ་ནང་དུ་ཕྱིན་ན་རྔོན་
པ་ལུས་སྲོག་དང་འབྲལ་ཡོང༌། ། ཀླུ་མོས་དྲིན་ལན་འདྲ་ཡོད་ན་མཚོ་
སྟེང་འདི་རུ་ཁྱེར་ཤོག ། ཅེས་ཟེར་བས་ཡང་ཀླུས་སྨྲས་པ། དྲིན་
ཅན་རྔོན་པ་ཀླུ་ལ་ཚུར་གསོན་དང༌། །དོན་མེད་ཐུགས་དོགས་ངན་
པ་ཅི་ལ་དགོས། །ཀླུ་ཡི་ཕོ་བྲང་ཁྱད་དུ་འཕགས་པ་ཡོད། །རྩེ་མོ་རིན་
ཆེན་གསེར་ལས་བཟོས་པ་ཡོད། ། སྐེད་པ་རིན་ཆེན་དངུལ་ལས་་་
བཟོས་པ་ཡོད། ། རྩ་བ་རིན་ཆེན་མཆོང་ལས་བཟོས་པ་ཡོད། ། ཞལ་
དུ་རོ་མཆོག་ལྡན་པའི་མཆོད་པ་ཡོད། །ལུས་ལ་རེག་འཇམ་དར་ཟབ་
ན་བཟའ་ཡོད། །སྙན་ལ་སྒྲ་སྙན་གླུ་གར་རོལ་མོ་ཡོད། །ཤངས་ལ་དྲི་
ཞིམ་བདུག་སྤོས་སྨན་སྣ་ཡོད། །སྤྱན་ལ་གཟུགས་མཛེས་ཀླུ་ཡི་བུ་མོ་
ཡོད། ། ཀླུ་ལ་རིན་ཆེན་ནོར་བུའི་བང་མཛོད་ཡོད། ། འདི་རུ་མ་་་་
བཞུགས་རྔོན་པ་འཕྲལ་ དུ་ ཕེབས། ། ཞེས་ཟེར་བས་ རྔོན་པ་ན་རེ།
ཀླུ་རྒྱལ་ཕྱུག་པོ་བདག་ལ་ཚུར་གསོན་དང༌། ། ཁྱོད་ཀྱི་དྲིན་ལན་་་་་
བཀུར་སྟི་ལེགས་བྱུང་ཡང༌། །བདག་ཉིད་མཚོ་མོའི་གཏིང་ལ་འགྲོ་མི་
ནུས། ། གསེར་བྱ་ངང་པ་ཡིན་ན་མཚོ་མོའི་གཏིང་ལ་ཕྱིན་ཆོག །
34



의
རྔོན་པ་མ་བཞེངས་ལྷ་སྐུ་ག་འདྲ་བྱས་ནས་ཐར་བ། །ཀོ་བ་ནག་ཆུང་
ཡིན་ན་མཚོ་མོའི་ཁ་ལ་ཕྱིན་ཆོག ། རྔོན་པ་ལྷ་ལས་བག་གྲོ་ག་འདྲ་
བྱས་ནས་ཐར་བ། ། ཀ་ར་བུ་རམ་ཡོད་ན་མཚོ་མོའི་སྟེང་ལ་ཁྱེར་ཤོག
། ཡིད་འོང་མཛེས་མ་ཡོད་ན་ངེས་པར་འདི་རུ་ཁྲིད་ཤོག ། རྔོན་པ་
ཀླུ་མོའི་སྲོག་འཛིན་ལ་དགོས་ངེས་རང་བྱས་ཡོད། ། ཅེས་ཟེར་བས་
ཀླུས་སྨྲས་པ། རྔོན་པ་དེ་ལྟར་མ་གསུངས་ཀླུ་ཡུལ་ལ་ཕེབས་་་་་་
དང༌། །རྔོན་པ་ཀླུ་རྒྱལ་ཕྱུག་པོའི་སྐུ་རྒྱབ་ལ་འཁྱེར་ཆོག་། ད་ཡང་
སྟོབས་ལྡན་རྔོན་པ་འཕྲོལ་མ་མྱུར་དུ་ཕེབས་དང༌། །ཞེས་རྔོན་པའི་
ལག་པ་ནས་འཇུས་ཏེ་རྒྱབ་ལ་ཁུར་ནས་ཕྱིན་པ་ན། མཚོ་ལ་རེག་པ་
དང་རྔོན་པ་ཀླུ་ཡི་ཕོ་བྲང་དུ་སླེབས་པ་དུས་མཉམ་དུ་བྱུང་ངོ༌། །ཀླུ་མོ་
རང་གིས་ཇི་ལྟར་ཟེར་བ་བཞིན་ཀླུ་ཡི་ཕོ་བྲང་ཁྱད་དུ་འཕགས་པ་རིན་
པོ་ཆེ་ལས་གྲུབ་པའི་མཁར་མཐོ་ལ་ཡངས་ཤིང་རྒྱ་ཆེ་བ། རྩེ་ལ་
གདུགས་དང་རྒྱལ་ མཚན་ ལྔ་ལྡི་ལ་སོགས་པས་མཛེས་པའི་ཆོག་མི་
ཤེས་པ་ཡུལ་ལྗོངས་རྣམས་ཀྱང་རྩི་ཤིང་དང་ནེའུ་གསིང་གིས་ཁེངས་
ཤིང་། འབབ་ཆུ་ སོགས་ ཀྱང་ དྭངས་ ཤིང་ དལ་ བུར་ འབབ་ པ།
བྱའི་རིགས་སྣ་ཚོགས་ཀྱིས་སྙན་པའི་ཀུ་ཅོ་སྒྲོག་ཅིང་། རྟ་ནོར་ར་
ལུག་བ་གླང་རྣམས་ཀྱང་མང་ཞིང་སྤུ་བཀྲག་མདངས་དང་ལྡན་པ།
རིན་པོ་ཆེའི་ཁྱིམ་ལ་ཤེལ་གྱི་སྒོ་བསྒྲིགས་ཡོད་པ་རྒྱ་ཆེ་བ་ཞིག་གི་ནང་
དུ་རྔོན་པ་མཛེས་པའི་ཁྲི་ལ་བཞག ཟས་སྐོམ་རོ་མཆོག་ལྡན་པའི་
སྟོན་ མོ་དང་། ཀླུའི་བུ་དང་བུ་མོ་ཡིད་དུ་འོང་བ་རྣམས་ཀྱིས་ གླུ་་་་་
དབྱངས་དང་སྙན་པའི་རོལ་མོའི་སྒྲ་སྒྲོག་ཅིང་རྔོན་པ་སྣང་བ་འགྱུར་
ནས་མཚོ་ནང་དུ་ཡོད་པའི་བསམ་པ་ལྟ་ཅི། ས་སྟེང་འཇིག་རྟེན་གྱི་
ཡུལ་ཕུན་སུམ་ཚོགས་པ་ཞིག་ཡིན་སྙམ་སྟེ་ཉིན་ཞག་སོང་བ་ཡང་མ་
ཚོར་བའི་ངང་ནས་ཟླ་གཅིག་ཙམ་སོང་འདུག དེ་ནས་རྔོན་པས་
་ 35
쑁



ཀླུའི་རྒྱལ་པོ་ལ་སྨྲས་པ། ཚུར་ལ་གསོན་དང་ཀླུ་རྒྱལ་ཕྱུག་པོ་་་་
ལགས། ། སྙན་གྱི་དབང་པོས་རྔོན་པ་བདག་ལ་གསོན། ། ཀླུ་ཡི་དྲིན་
ལན་བཀུར་སྟི་བཟང་ནས་བྱུང༌། ། ཡ་མཚན་ལྟད་མོ་ངོ་མཚར་ཆེ་བ་
དང་། ། ཟས་སྐོམ་འདོད་པའི་ལོངས་སྤྱོད་ཕུན་སུམ་ཚོགས། ། རྔོན་
པ་སྐྱིད་པའི་ཉིན་ཞག་མང་དུ་སོང་། ། ད་ཡང་རང་གི་ཡུལ་ལ་ལོག་
ནས་འགྲོ ། ཀླུ་ཡི་རིན་ཆེན་དབྱིག་གི་བརྡར་རྡོ་ཡང༌། །ང་ལ་མི་
དགོས་ཀླུ་མོ་རང་ལ་འབུལ། ། རྔོན་པ་རང་གི་ཡུལ་ལ་སྐྱེལ་ གྲོགས་
མཛོད། །རྔོན་པ་མཚོ་སྟེང་ཡར་ལ་སྐྱེལ་གྲོགས་མཛོད། །ཟེར་ནས་
སྔོན་སྤྲད་པའི་ནོར་བུ་དེ་ཡང་ཀླུ་ལ་སྤྲད་པས། ཡང་ཀླུས་སྨྲས་པ།
གསོན་དང་རྔོན་པ་རྣ་བ་མ་ཡེངས་ཀླུ་མོ་ང་ལ་ཉོན་དང་། །རྔོན་པ་
དྲིན་ཆེན་ཡིན་པས་སྐུ་དྲིན་འཁུར་དགོས་རང་ཡོད་དོ། །རྔོན་པ་མཚོ་
སྟེང་ལ་བྱོན་ཀྱང་ལས་སུ་སྡིག་པ་ལས་མི་འདུག ། སྡིག་པའི་བློ་
སེམས་སྤོངས་ལ་ཀླུ་ཡུལ་འདི་རུ་བཞུགས་དང་། ། ཀླུ་མོས་རྔོན་པའི་
ཅི་གསུང་དང་དུ་ལེན་འོས་སུ་ཡོད་དོ། ། ཞེས་ཟེར་བས་ཡང་རྔོན་
པས་སྨྲས་པ། ཡང་གཅིག་གསོན་དང་དགོངས་དང་ཀླུ་རྒྱལ་ གྱི་
ཕྱུག་པོ། ། རྣ་བ་གཞན་ལ་མ་ཡེངས་རྔོན་པ་བདག་ཉིད་ལ་གསོན་
དང༌། །སྐྱེ་བོ་དྲིན་ཆེན་འདྲ་ཡང་དྲིན་ལན་འཇལ་མཁན་རང་དཀོན་
ཏེ། ། དྲིན་ཅན་དྲིན་ཤེས་ཀྱི་ཀླུ་མོ་བསམ་ཞིང་ཡིད་ཆེས་སུ་འདུག་གོ
། སླར་ཡང་ཞུ་འོས་སུ་ཆེ་ན་ཀླུ་མོའི་ཐུགས་ཡུལ་ལ་ཆོངས་ཤིག། དེ་རིང་
རྔོན་པ་ང་མི་སྡོད་རང་ཡུལ་མཚོ་སྟེང་ལ་སྐྱོལ་དང་། ། ཁྱི་མོ་དམར་
ཆུང་དེ་དྲན་བྱུང་རྔོན་པ་མཚོ་སྟེང་ལ་སྐྱོལ་དང༌། །ཀོ་བ་ནག་ཆུང་དེ་
དྲན་བྱུང་རྔོན་པ་མཚོ་སྟེང་དུ་སྐྱོལ་དང་། ། ཞེས་རྔོན་པས་ཀླུ་མོར་
སྨྲས་པ་ན་ཡང་ཀླུ་མོས། ཚུར་ལ་གསོན་དང་སྟོབས་ལྡན་རྔོན་པའི་
བུ་ཆུང་། །དྲིན་དུ་ཆེ་བའི་མི་ཕོ་མང་པོ་འདྲ་ཡོང་སྟེ། །བྱང་ཕྱོགས་
36



བདེ་ལ་འགོད་མཁན་དྲིན་ཆེན་སྟོབས་ལྡན་རྔོན་པ། །དྲིན་དུ་ཆེ་བའི་
ཆེ་ལུགས་མི་འདྲ་བ་འདུག་གོ ། ཀླུ་མཚོའི་སྲོག་སྐྱོབ་བྱེད་མཁན་
དྲིན་ཆེན་སྤང་ལེབ་འཛིན་པ། །རྔོན་པ་འདི་རུ་མི་བཞུགས་མཚོ་སྟེང་
ཡོར་ལ་བྱོན་ན། ། ཁྱེད་ལ་འདོད་པའི་ནོར་བུ་ ཅི་དགོས་སུ་འབུལ་
ལོ། །ཞེས་ཟེར་ཏེ་ཀླུ་དུང་སྐྱོང་དང་། ཉེར་དགའ་ལ་སོགས་པའི་
ཀླུ་ཆེན་རྣམས་ལ་ཀླུ་རྒྱལ་ནས་བཀའ་བསྒོས་ཀྱི་ནོར་བུའི་བང་མཛོད་
རྣམས་ཁ་ཕྱེ་ནས་ནོར་བུའི་རིགས་ཀུན་རྔོན་པའི་མདུན་དུ་སྤུངས་
ནས་ཀླུས་འདི་ལྟར་སྨྲས་པ། དྲིན་དུ་ཆེ་བའི་རྔོན་པ་ཚུར་གསོན་
དང༌། ། ལྷོ་ ཕྱོགས་ སྔགས་ པའི་ བསམ་ སྦྱོར་ ངན་ ལུགས་ དང༌། །
སྟོབས་ལྡན་རྔོན་པས་ཀླུ་མཚོ་སྐྱབས་ལུགས་སོགས། །ང་ཡིས་ཀླུ་ཕྲན་
རྣམས་ལ་ལེགས་སྨྲས་པ། །དྲིན་དུ་ཚོར་ནས་ནོར་བུའི་རིགས་ཀུན་
ལ། །འཕྲེང་བར་མི་བྱ་ཀུན་གྱིས་དང་དུ་བླངས། །འདི་འདྲའི་ནོར་
བུའི་དཀྱིལ་ནས་འདེམས་ཁ་འབུལ། །ནོར་བུ་བརྒྱ་སྟོང་དཀྱིལ་ནས་
འདེམས་ཁ་འབུལ། ། ཆིག་ཁྲི་ཉིས་སྟོང་དཀྱིལ་ནས་འདེམས་ཁ་་་་
འབུལ། །ལེགས་པར་དཔྱོད་ཅིག་སྟོབས་ལྡན་ཇོན་པའི་བུ། །དྲིན་
ཆེན་དགྱེས་པའི་ནོར་བུ་ད་བཞེས་ཤིག ། ཅེས་ཟེར་བས་རྔོན་པ་ན་
རེ། དྲིན་དུ་ཆེ་བར་བསམ་པའི་ཀླུ་རྒྱལ་དང༌། ། དུང་སྐྱོང་ཉེར་
དགའ་ལ་སོགས་ཀླུ་ཆེན་བཅས། །རྔོན་པ་བདག་ལ་སྙན་གྱི་དབང་
པོས་གསོན། །རྔོན་པས་ལས་སུ་མཚོ་མཐའ་བསྐོར་བ་དང་། །ཟས་
སུ་ཉ་ཤ་སྐོམ་ན་མཚོ་ཆུ་འཐུང༌། །མཚོ་ཁ་བསོད་ནམས་ལ་སོགས་ཀླུ་
ཆེན་བཅས། ། རྔོན་པ་བདག་གིས་མཐོང་བ་ད་ལན་ཙམ། ། ནོར་་
བུའི་བཟང་ངན་རྔོན་པས་ཅི་ལ་ཤེས། །ཀླུ་རྒྱལ་གཙོ་བྱས་ཁྱེད་ཅག་
ཀླུ་ཚོགས་ཀྱིས། །རྔོན་པས་ཅི་བསམ་འགྲུབ་པའི་ནོར་བུ་ཞིག །
བདག་ལ་སྩོལ་ཅིག་ཀླུ་རྒྱལ་འཁོར་དང་བཅས། ། ཞེས་སྨྲས་པས་ཀླུ་
37



ཞི
རྒྱལ་གྱིས་འདི་སྐད་དོ། ། ལེགས་པར་གསོན་དང་སྟོབས་ལྡན་རྔོན་
པའི་བུ། ། ཁྱོད་ཀྱིས་ཅི་གསུང་ང་ཡིས་དེ་འབུལ་ལོ། །འདིར་ཡོད་
ནོར་བུའི་ཡོན་ཏན་བསམ་མི་ཁྱབ། །འགའ་རེ་ལྷ་ཀླུ་བརྙེས་པའི་ནོར་
བུ་ཡོད། ། འགའ་རེ་བླ་དཔོན་བརྙེས་པའི་ནོར་བུ་ཡོད། །འགའ་རེ་
ཆར་ཆུ་འབྱུང་བའི་ནོར་བུ་ཡོད། །འགའ་རེ་རྩི་ཤིང་སྐྱེ་བའི་ནོར་བུ་
ཡོད། ། འགའ་རེ་མི་ནོར་རྒྱས་པའི་ནོར་བུ་ཡོད། ། འགའ་རེ་སྟེང་
གདོན་བསྲུང་བའི་ནོར་བུ་ཡོད། །འགའ་རེ་འོག་གདོན་བསྲུང་བའི་
ནོར་བུ་ ཡོད། ། འགའ་ རེ་ གཡུལ་ ལས་ རྒྱལ་ བའི་ ནོར་ བུ་ ཡོད། །
གཞན་ཡང་ནོར་བུའི་ཡོན་ཏན་བསམ་མི་ཁྱབ། ། ད་ལན་ཁྱེད་ལ་དྲིན་
ལན་འདི་འབུལ་ཟེར། ། ཞེས་ནོར་བུ་རིན་ཆེན་དགོས་འདོད་ཀུན་
འབྱུང་དེ་དར་སྣ་ལྔའི་སྒྲིལ་རྫས་དང་བཅས་མཆོང་གི་གའུའི་ནང་
ནས་བཏོན་ཏེ་འདི་སྐད་དོ། །ལེགས་པར་གསོན་ཅིག་སྟོབས་ལྡན་
རྔོན་པའི་བུ། །གཙུག་རྒྱན་ཕྲེང་བ་ལྷ་ཡི་ནོར་བུ་ཡིན། ། ལྷ་ལ་མེད་
ཐབས་མེད་པའི་ནོར་བུ་ཡིན། ། དོན་ཡོད་ཞགས་པ་ཀླུ་ཡི་ནོར་བུ་
ཡིན། ། ཀླུ་ལ་མེད་ཐབས་མེད་པའི་ནོར་བུ་ཡིན། ། དགོས་འདོད་
ཀུན་འབྱུང་མི་ཡི་ནོར་བུ་ཡིན། ། ཁྱོད་རང་མི་ཡི་ཁྱད་ནོར་ནོར་་་
བཟང་གིས། །དྲིན་ཅན་ཁྱོད་ཀྱི་དྲིན་ལན་འཁྱེར་བ་དང༌། ། རྔོན་
པའི་ཅི་བསམ་མྱུར་དུ་འགྲུབ་པ་དང༌། །ལོ་ཆུ་ལེགས་ཤིང་རྒྱལ་པོའི་
ཆབ་སྲིད་དར། ། ནད་མཚོན་མུ་གེའི་མིང་ཡང་མི་གྲགས་པར། །
བཀྲ་ཤིས་འདོད་དགུའི་དཔལ་ལ་སྤྱོད་པར་ཤོག ། ཅེས་ཟེར་ནས་
རྔོན་པའི་སྤྱི་བོར་བཞག་ནས་གནང་ངོ༌། །རྔོན་པས་ནོར་བུ་སྤྱི་བོར་
ཁྱེར་ནས་འདི་སྐད་དོ། ། ཨ་མ་མ་མ་འདི་འདྲའི་སེམས་ཉིད་ཀྱི་
དགའ་བ། ། འདི་འདྲ་བཞིན་དུ་རྔོན་པའི་སེམས་ཉིད་ཀྱི་དགའ་་༌་
བ། ། ཚེ་འདི་རིགས་རུས་ངན་ཡང་ཚེ་སྔོན་བསོད་ནམས་བསགས་
་38
R་



འདུག །ཀླུ་ཡི་ཕོ་བྲང་ཁྱད་དུ་འཕགས་པ་དེར་ཡང་སླེབས་བྱུང་། །
སླེབས་པས་མི་ཚད་ནོར་བུ་འདི་འདྲ་ཡང་གནང་བྱུང་། ། ཀླུ་རྒྱལ་
འཁོར་བཅས་བདག་ལ་དྲིན་ལན་དུ་བཟང་བྱུང་། །ཀླུ་ཡུལ་དར་ཞིང་
ཀླུ་རྒྱལ་བདེ་མོ་རུ་བཞུགས་ཤིག ། རྔོན་པ་མི་སྡོད་རང་ཡུལ་མཚོ་
སྟེང་དུ་ལོག་འགྲོ ། ཞེས་ནོར་བུ་ཁྱེར་ནས་ཀླུས་མཚོ་ཁར་བསྐྱལ་
ལོ། །རྔོན་པ་མཚོ་ཁར་ཞག་ལྔ་བསྡད། དེའི་རིང་ལ་ཡང་ནོར་བུའི་
བྱིན་རླབས་ཀྱིས་སྔོན་མ་ལས་ཀྱང་བཀྲག་མདངས་ཆེ་ཞིང༌། མིག་
གིས་མཚོན་དབང་པོ་རྣམས་དྭངས་ཤིང༌། ལུས་ཀྱང་ཡང་ལ་ཤེད་
ཆེ་བ། སྐད་སྙན་ཞིང་སེམས་བདེ་བ་ཞིག་བྱུང་བས་སྔོན་གྱི་གནས་
ཚང་རྒན་རྒོན་གཉིས་ལ་རྔོན་པས་སྨྲས་པ། ་ ཨ་བས་གསོན་དང་
དགོངས་དང་གནས་ཚང་གི་བཟའ་མི། །རྣ་བ་གཞན་ལ་མ་ཡེངས་
རྔོན་པ་ང་ལ་གསོན་དང༌། །བདག་ལ་ཡ་མཚན་ཅན་གྱི་གནས་ཚུལ་
ཞིག་ཡོད་དོ། ། སྔོན་ཆད་རྨི་ལམ་ལ་མེད་པ་ང་ལ་མངོན་སུམ་དུ་ཡོད་
དོ། །འདི་འདྲ་གནས་ཚང་སྟངས་དཔྱལ་གྱི་སྔོན་ཆད་གཟིགས་ལམ་
དུ་བྱུང་ངམ། ། ཞེས་ནོར་བུ་རིན་པོ་ཆེ་མཆོང་གི་གའུའི་ནང་ནས་
བཏོན་ཏེ་བསྟན་པས། བྲམ་ཟེ་རྒན་རྒོན་གཉིས་ཡ་མཚན་ཞིང་ངོ་
མཚར་སྐྱེས་ནས་འདི་སྐད་དོ། །ཨེ་མ་ཉོན་དང་སྟོབས་ལྡན་རྔོན་པའི་
བུ། །འདི་འདྲ་མིག་མཐོང་ལྟ་ཅི་རྣ་ཐོས་མེད། །འདི་འདྲ་ཁྱེད་ཀྱི་
ལག་ ཏུ་ག་ནས་བྱུང༌། ། དོན་མེད་བྱ་ངན་བརྩམས་པའི་ཟོག་མིན་
ནམ། ། མ་གསང་རྒན་རྒོན་གཉིས་ལ་ལེགས་པར་ཤོད། །ཅེས་ཟེར་
བར་རྔོན་པ་ན་རེ། ཚུར་ལ་གསོན་དང་གནས་ཚང་རྒན་རྒོན་་་་་
གཉིས། ། བདག་གིས་མི་ གསང་ཁྱེད་ལ་དྲང་པོར་ཞུ། ། ཟླ་བ་བཞི་
པའི་ཚེས་པ་བཅོ་ལྔའི་ནུབ། །རང་རེའི་མཚོ་ཆེན་པདྨ་བླ་མཚོ་ལ། །
ལྷོ་ཕྱོགས་སྔགས་པ་སྦྲུལ་ནག་ཁ་འཛིན་གྱིས། །ངན་སེམས་མཚོ་ལ་
39



གནོད་འཚེ་སྣ་ཚོགས་བྱས། ། མཚོ་མོ་ཁོལ་ཞིང་ཀླུ་ཕྲན་ཕལ་ཆེར་ཤི་
། ཀླུ་རྒྱལ་གདུང་བས་མནར་བས་བདག་ཉིད་བོས། ། མཚོ་ལ་གནོད་
འཚེ་བྱུང་བས་བཟོད་གླགས་མེད། ། ཅི་ཡིན་བསམ་ཚེ་མཚོ་མཐའ་
སྔགས་པས་ སྐོར། ། མཚོ་མཐར་ཕུར་བ་བརྡབ་ ཅིང་ཚོན་སྣ་་་་་་
བཅིངས། ། མཚོ་ནང་རྫས་སྣ་སྐྱུར་བས་མཚོ་ཡང་ཁོལ། ། མཚོ་ཡི་
འགྲམ་ན་ལྷོ་ཕྱོགས་སྔགས་པའི་མི། །འཇིགས་རུང་སྔགས་དང་ཕྱག་
རྒྱུ་བྱེད་པ་མཐོང༌། །མཐོང་མ་ཐག་ཏུ་རྔོན་པས་འདི་ལྟར་སྨྲས། །མི་
ངན་ཁྱོད་ཀྱིས་མཚོ་ལ་ཅི་བྱས་སམ། ། མཚོ་མོ་ཁོལ་ཞིང་ཀླུ་ཡང་་་་
གདུང་བས་མནར། །འདི་དོན་ཅི་ཡིན་ཞེས་པས་གྲི་གུག་བསྣུན། །
མགོ་བོར་ཕོག་སྟེ་སྔགས་པ་མྱོས་པར་བྱས། །མཚོ་མོ་སྔར་ལྟར་བཟོ་
བའི་ཐ་ཚིག་བླངས། །ཞུམ་པར་གྱུར་ནས་རྔོན་པས་ཅི་ཟེར་སྒྲུབ། །
ལྕགས་ཕུར་བཏོན་ཞིང་ཚོན་སྣའི་དྲ་བ་བསྡུས། ། མཚོ་ནང་རྫས་སྣ་
བཏོན་ནས་སྨན་སྣ་བཏབ། ། མཚོ་མོ་སྔར་བཞིན་སོང་ནས་ཀླུ་མོ་་
གསོས། ། སླར་ཡང་རྔོན་པས་སྔགས་པ་བསྒྲལ་བ་ཡིས་། ཀླུ་མོས་
དྲིན་ཅན་ཡིན་ཟེར་ནོར་བུ་འདི། །སྦྱིན་པ་ལས་གཞན་བྱ་ངན་སུ་ལ་
བྱེད། ། བྲམ་ཟེ་ཐུགས་བློ་མ་ཆུང་བཟའ་མི་གཉིས། ། ནོར་ཉམས་་
ཆོད་ན་བཟང་ངན་ལུང་འདྲེན་མཛོད། །ནོར་ཉམས་མ་ཆོད་དོན་
མེད་གཏམ་མི་སྨྲ། །ཞེས་ཟེར་བས། བྲམ་ཟེ་བཟའ་མི་གཉིས་ན་རེ།
ཚུར་ལ་ཉོན་དང་སྟོབས་ལྡན་རྔོན་པའི་བུ། །རྣ་བ་མ་ཡེངས་བཟའ་
མི་གཉིས་ལ་ཉོན། །ངོ་མཚར་ལྡན་པའི་ནོར་བུ་འདི་འདྲ་བ། །རྔོན་
པར་ཡོང་དོན་མེད་བསམ་དྲི་བའི་དོན། ། ཤ་ཚའི་གཏམ་གྱི་ཟོལ་མེད་
སྨྲས་པ་ལས། །རྔོན་པའི་སྐྱོན་མཚང་འབྲུ་བྱེད་སྨྲས་པ་མིན། ། ནོར་
བུ་འདི་འདྲའི་དབྱིབས་དང་ཁ་དོག་བཅས། ། རྔོན་པས་ཡོང་རྐྱེན་
བརྗོད་རིགས་དང་མཚུངས་པས། །འདི་འདྲ་ས་ སྟེང་ གཞན་་་་་



དཀོན་པ་ཡིན། །ཁྱོད་མིན་སྐྱེ་འགྲོ་ཀུན་གྱི་བདེ་བའི་རྒྱུ། ། ཞིབ་པར་
མིང་དང་རིགས་སོགས་ཤེས་པར་དཀའ། །འདི་ནས་དཔག་ཚད་
འགའ་ཞིག་འདུས་པའི་ས། །དཔག་ཚད་བདུན་ཙམ་འདས་པའི་ལྷོ་
ཕྱོགས་ན། །རྒྱབ་རི་རྨོག་ཆེན་འདྲ་བའི་མདུན་ཞིག་ན། །མདུན་རི་
ཐལ་མོ་སྦྱར་འདྲའི་རྒྱབ་ཅིག་ན། །ཡུལ་ལྗོངས་འབྲུ་ཤིང་མེ་ཏོག་མང་
བའི་ས། །ཀེའུ་རིའི་བྲག་ཕུག་ཁྱད་དུ་འཕགས་པའི་གནས། །དེ་ན་
དྲང་སྲོང་བློ་གྲོས་རབ་གསལ་བཞུགས། །ཚེ་ཡི་གྲུབ་པ་ཐོབ་པའི་སྐྱེས་
བུ་ཡིན། ། དམིགས་མེད་ སྙིང་ རྗེ་ཆེན་པོའི་ ཐུགས་ བསྐྱེད་ ཀྱིས། །
གཞན་དོན་ཚེ་དང་སྒྲུབ་པ་མཐའ་རུ་ཐོན། །ཟས་སུ་ཏིང་འཛིན་འཚོ་
བའི་ཆོག་ཤེས་བསྟེན། ། གོས་སུ་ པཉྩ་ལི་ཀའི་ན་བཟའ་གསོལ། །
གཉེན་དུ་དཀོན་མཆོག་གསུམ་ལ་བློ་ཐག་བཅོལ། ། དགྲ་རུ་ཉོན་་་་
མོངས་དུག་ལ་དོགས་ཟོན་མཛད། །མཚོན་དུ་ཤེས་རབ་རལ་གྲི་རྒྱུན་
དུ་བཅངས། ། ཕུབ་ཏུ་བདག་མེད་བཟོད་པ་འབྲལ་བ་མེད། །དེ་ཡི་
ཕྱོགས་སུ་རྔོན་པ་ཁྱོད་སོང་ལ། །ནོར་ཉམས་དྲིས་ཤིག་བྲམ་ཟེའི་ལུང་
བསྟན་ཡིན། །ང་ཅག་བཟའ་མི་བྱིས་པ་ཆུང་ངུ་ནས། ། དྲང་སྲོང་
ཁོར་ལ་རྒས་གུད་ཡོང་བ་མིན། །དེ་ལ་ནོར་ཉམས་དྲིས་ན་གསལ་
པོར་ཤེས། །མགྱོགས་པར་སོང་ཞིག་སྟོབས་ལྡན་རྔོན་པའི་བུ། །ཞེས་
ཟེར་བས། རྔོན་པ་ནི་དྲང་སྲོང་གི་མཚན་ཐོས་པ་ཙམ་གྱིས་དགའ་
བ་སྐྱེས་ཏེ་ད་ལྟ་རང་མཇལ་ན་བསམ་པ་ཞིག་བྱུང༌། དེའི་ཚེ་དྲང་
སྲོང་ཆེན་པོས་རྔོན་པས་ནོར་བུ་འཁྱེར་ནས་ཡོང་བ་འོད་གསལ་ནས་
མཁྱེན། རྔོན་པས་བྲམ་ཟེ་བཟའ་མི་ནས་ཇི་ལྟར་ཟེར་བ་དེ་ལྟར་
རྩད་ བཅད་ ནས་ ཕྱིན་ པས་ ཡུལ་ ལྗོངས་ སྐྱིད་ ཅིང་ ངོ་ མཚར་ བ།
ལུང་པའི་ཕུ་མདའ་ཀུན་ཤིང་ནགས་དང་མེ་ཏོག་གིས་གང་བ་འབབ་
ཆུ་དྭངས་ཤིང་སྨན་སྣའི་དྲི་ཞིམ་པོ་ཞིག་གི་ཡུལ་གྱི་ཕུ་བརྒྱུད་ཞག་
41



༡
애 거의
ར
33
གསུམ་ཕྱིན་པའི་སར། རི་དྭགས་མི་གཅིག་པ་སྣ་ཚོགས་ཡང་རྩེ་
འཇོ་བྱེད་ཅིང༌། རྨ་བྱ། ཀཱ་ལ། ལྡིང་མཁན། ཟེར་མོ། ནེ་
ཙོ། ཤི་ལི་ལ་སོགས་པ་བྱ་སྣ་ཚོགས་རང་རང་གི་མགྲིན་འགྱུར་གྱིས་
ཀུ་ཅོ་སྒྲོག་པའི་ས། ཤིང་ནགས་རྣམས་ཀྱང་འདྲོངས་ཤིང་རིང་བ་
ཞིག་གི་གསེབ་ཏུ་སླེབས་པས། དྲང་སྲོང་གི་ཡུལ་ག་ན་ཡོད་སྙམ་
མགོ་བོ་འཁོར་ཏེ་ལམ་མ་རྙེད་པའི་སྐབས་ནོར་བུ་རིན་པོ་ཆེ་སྤྱི་བོར་
བླངས་ནས་དྲང་སྲོང་གི་བཞུགས་གནས་མྱུར་དུ་མཇལ་བའི་སྨོན་
ལམ་བཏབ་པས་ཤིང་སྡོང་གི་གསེབ་ན། བྱ་ཀཱ་ལའི་ཁྱུ་ཞིག་མགྲིན་
གཅིག་ཏུ་ཀི་ཅོ་སྒྲོག་བཞིན་ཡུལ་དེའི་བྱང་ཤར་ལ་འཕུར་སོང་བ་ལམ་
སྟོན་གྱི་བརྡ་རུ་གོ་ནས། ་ བྱ་དེ་འཕུར་བའི་ཕྱོགས་སུ་རྩོལ་བས་ཕྱིན་
པས་ནགས་གསེབ་ཅིག་ན་བྱ་རྣམས་སྐད་ལྷང་ལྷང་འདུག་པ་ཚོར་
བས་དེར་བལྟས་པས་ཡུལ་ལྗོངས་ཡངས་ཤིང་རྒྱ་ཆེ་བ། རི་ཁ་ལྷོ་རུ་
བསྟན་པའི་སྤང་རི་དེའི་དབུས་སུ་བྲག་དཀར་པོ་པོ་ཏི་བརྩིགས་པ་
འདྲ་བ་ཞིག་ཡོད་པ་དེའི་འདབས་ན་ཤིང་འབྲས་སྡོང་པོ་དང་མེ་ཏོག་
ཁྲ་ཆེམ་ཆེམ་འདུག་པ་དེར་ཕྱིན། ཆུ་མིག་གཅིག་གི་འགྲམ་ན་མིའི་
རྗེས་འདྲ་བ་མཐོང་ཞིང་། དབེན་ཙམ་ཕྱིན་ཙ་ན་རྩྭ་ཀུ་ཤ་མཚམས་
ཐོའི་ཚུལ་དུ་ཡོད་པ། དེའི་བར་ན་རྡོ་བརྩིགས་པའི་ཁར་རྡོ་བསྐུལ་
བྱེད་དང་བཅས་བཞག་འདུག་པ་དེར་སླེབས་ནས་འདི་ན་དྲང་སྲོང་
ཆེན་པོ་བཞུགས་ཤག་གི་གླུའི་རྟ་ལ་སྐྱོན་ནས་འདི་སྐད་དོ། །ཨོཾ་མོ་མ་
ཎི་པདྨེ་ཧཱུཾ། ཡང་གཅིག་དཀོན་མཆོག་གསུམ་ལ་ཕྱག་འཚལ་ལོ། །
དབེན་གནས་འདི་རུ་གནས་པའི་ལྷ་ཀླུ་ཡི་གཞི་བདག དེ་རིང་
རྔོན་པའི་བུ་ཡི་མགོན་སྐྱབས་འདྲ་གནང་དང་། ། ཆ་མེད་ཐག་རིང་
ནས་ཡོང་དོན་ཀེའུ་རིའི་བྲག་ཕུག་ཏུ་ཡིན་ནོ། །དེ་ན་ལྷ་མི་གཉིས་ཀྱི་
མཆོད་གནས་དྲང་སྲོང་ཞིག་བཞུགས་ཟེར། ། འདི་འདྲའི་བཞུགས་
(7) A8
te
42



གནས་འདྲ་ཡིན་ན་རྔོན་པས་རྡོ་ཏིང་བརྡུང་ངོ་། །དྲང་སྲོང་ཆེན་པོ་
ལགས་ཞེས་རྡོ་ཏིང་འདི་བརྡུང་ངོ་། ། ཏིང་འཛིན་བཟང་པོ་ལགས་
ཞེས་རྡོ་ཏིང་འདི་བརྡུང་ངོ༌། །རིག་པའི་ཡེ་ཤེས་ལགས་ཞེས་རྡོ་ཏིང་
འདི་བརྡུང་ངོ་། །ཞེས་རྡོ་ཏིང་ལན་གསུམ་བརྡུངས་པས་དུམ་ཞིག་
ནས་ཤིང་སྡོང་མེ་ཏོག་ཁྲ་ཆེམ་ཆེམ་ཡོད་པའི་འོག་ནས་དྲང་སྲོང་ཆེན་
པོ་དབུ་སྐྲ་དཀར་པོའི་ཐོར་ཅོག་བཅིངས་པ། སྨིན་མ་དང་ཨ་རའི་
ཚོམ་དཀར་ཞིང་། ཀ་ཤིའི་ན་བཟའ་གསོལ་བ་བཀྲག་མདངས་་
དང་ ལྡན་ པ་ ཞིག་ གིས་ གཟིགས་ ནས་ བཀའ་ འདི་ ལྟར་ བསྩལ་ བ།
ཨ་བས་མཚམས་རྡོའི་མདུན་ན་གནས་པའི་སྐྱེས་པ་མ་ཡེངས་ཉོན་
དང༌། །གནས་འདིར་ཡོང་བའི་དགོས་དོན་ཅི་ཞིག་ཡོད། ། རྡོ་ཏིང་
བརྡུངས་ནས་དྲང་སྲོང་འབོད་དོན་གང་། །མ་གསང་ང་ལ་ཁྱེད་ཀྱིས་
ལེགས་པར་ཤོད། །དྲང་སྲོང་ད་ནངས་ཐོར་ཐུན་གྲོལ་མཚམས་སུ། །
གཉིད་དང་འོད་གསལ་འདྲེས་པའི་རང་སྣང་ལ། ། ཤིང་རུལ་ལོ་མང་
སྐམ་པའི་སྡོང་པོ་ལ། ། སླར་ཡང་ལོ་འབྲས་སྐྱེས་པའི་སྣང་བ་ཤར། །
ལེགས་པར་གཞིགས་ན་མི་རྒན་དགེ་སྦྱོར་འཕེལ། །འབྲས་བུ་མཐའ་
རུ་འདོན་པའི་བརྡ་རུ་བྱུང་། ། སྤྲོ་བ་སྐྱེས་ཤིང་ལུས་ལ་བདེ་ཉམས་
བསྐྱེད། ། ཁྱོད་ཀྱིས་རྡོ་ཏིང་བརྡུངས་པའི་ཏིང་སྒྲ་དེ། ། ཚོར་བས་་
སླར་ཡང་བདེ་བ་གོང་དང་མཚུངས། ། ཁྱོད་ལ་ལས་སྨོན་ཡོད་པས་
འདི་རུ་སླེབས། ། དེ་མིན་གནས་མཆོག་ འདི་རུ་སླེབས་མི་སྲིད། །
གཏམ་དང་འཕྲོས་པ་འཕྲལ་མ་ཉིད་དུ་མོལ། ། ཞེས་གསུངས་པས་
རྔོན་པ་ན་རེ། ཁོ་རང་བྱུང་ཕྱོགས་བླ་མཚོའི་ཁ་ན་གནས་པའི་ཉ་པ་
ཡིན་ལུགས། ལྷོ་ཕྱོགས་སྔགས་པས་མཚོ་ལ་གནོད་འཚེ་བྱེད་ཚུལ།
མཚོ་དང་ཀླུའི་དོན་དུ་རྔོན་པས་སྔགས་པ་བསྒྲལ་ཚུལ། དེའི་་་་
བཟང་ལན་ལ་ཀླུ་ཡུལ་དུ་བོས་ནས་ནོར་བུ་བྱུང་ཚུལ་སོགས་ཞིབ་པར་



ཞུས་ནས་དྲང་སྲོང་ལ་ཕྱག་འཚལ་ནོར་བུ་ལག་ཏུ་ཁྱེར་ནས་འདི་ལྟར་
ཞུས་པ། ཨེ་མ་གསོན་དང་དྲང་སྲོང་ཆེན་པོ་ལགས། །རྔོན་པས་མ་
གསང་ཁྱེད་ལ་དྲང་པོར་ཞུ། །ཁྱེད་ཀྱིས་ལེགས་ཉེས་བླང་དོར་བསྟན་
དུ་གསོལ། ། སྔོན་ཞུས་བདག་གི་ནོར་བུ་འདི་འདྲ་བ། ། ཀླུ་མོས་་་་
གནང་ནས་མཚོ་ཁར་ཞག་ལྔ་བསྡད། །ཞག་ལྔ་སོང་ནས་གནས་ཚང་
བྲམ་ཟེའི་རིགས། ། བཟའ་མི་གཉིས་ཡོད་ས་དེར་རྔོན་པ་ཕྱིན། །
ནོར་བུ་མིག་ལ་བསྟན་ཅིང་ཡོང་རྐྱེན་བཤད། ། བྲམ་ཟེ་བཟའ་མིས་
ནོར་ཉམས་ཡེ་མ་ཤེས། ། འདི་འདྲའི་ནོར་ཉམས་དྲང་སྲོང་ཆེན་པོ་
ཁྱོད། །བཞུགས་གནས་ཁ་ཏ་བྱས་ནས་རྔོན་པ་བརྫངས། །དྲང་སྲོང་
ཆེན་པོའི་མཚན་ཐོས་དགའ་བ་ཡིས། ། ཕྱོགས་དེར་རྩོལ་བས་ཁྱོད་
སར་ཡོང་ལགས་རུང༌། །ལམ་བར་ཤིང་ནགས་ གསེབ་ཏུ་མགོ་བོ་་་
འཁོར། །ནོར་བུར་སྨོན་ལམ་བཏབ་པས་ཀཱ་ལའི་ཁྱུས། ། ལམ་སྣ་་
དྲངས་ནས་གནས་མཆོག་འདི་རུ་སླེབས། །བདག་གི་ནོར་བུའི་ནོར་
ཉམས་ཁྱེད་ཀྱིས་མཛོད། ། ནོར་བུ་འདི་ལ་མཚན་དང་མིང་ཞིག་་་་
གསོལ། ། འདི་འདྲ་རྨི་ལམ་ཡིན་ནམ་མངོན་སུམ་ཡིན། ། བསོད་་་་
ནམས་ཆུང་བས་རྔོན་པའི་རིགས་སུ་སྐྱེས། །ལས་སུ་སྡིག་ལས་ཟས་སུ་
ཉ་ ཤ་ཟོས། ། གོས་ རྡུལ་ གྱོན་ ཞིང་ གྲང་ བའི་ སྡུག་ བསྔལ་ མྱོང་། །
གྲོགས་དང་བཟའ་ཟླ་མ་འབྱོར་གཅིག་པུར་ལུས། ། མི་ཁྱུ་ནས་བུད་
མིང་ཡང་རིགས་ངན་ཞེས། ། བསོད་ནམས་ཆེ་བས་ཀླུ་ཡི་ཡུལ་དུ་་
ཕྱིན། །ཁྱད་པར་ནོར་བུ་འདི་འདྲ་ལག་ཏུ་ལོན། །དྲང་སྲོང་ཆེན་པོ་
ཁྱེད་དང་དངོས་སུ་མཇལ། ། སྐལ་བཟང་འདི་འདྲ་རྨི་ལམ་ཡིན་ལས་
ཆེ། ། ཞེས་ ཞུས་ པས། དྲང༌ སྲོང༌ ཆེན་ པོས་ བཀའ་ བསྩལ་ བ།
ལེགས་པར་ཉོན་དང་སྟོབས་ལྡན་རྔོན་པའི་བུ། ། ཁྱོད་ཀྱིས་བྱང་་་་
ཕྱོགས་ཀླུ་མཚོ་བསྐྱབས་པ་དེ། ། བསྟན་འགྲོའི་དོན་ཆེན་ཡིན་པས་
44



ཤིན་ཏུ་ལེགས། །དེ་རིང་ཀླུ་ཡིས་སྦྱིན་པའི་ནོར་བུ་འདི། །ངོ་མཚར་
ཁྱད་དུ་འཕགས་པའི་ནོར་བུ་ཡིན། །སངས་རྒྱས་འཁོར་བ་འཇིག་གི་
ཐུགས་བསྐྱེད་ནས། ། སེམས་ཅན་དོན་དུ་རིང་བསྲེལ་ནོར་བུའི་་་་
རིགས། ། ཅི་ཡང་གནང་ལ་ཅི་ཡང་ཡོང་བ་སྲིད། །འདི་ནི་ཕྱི་མའི་སྐྱེ་
འགྲོའི་དོན་ལ་དགོངས། ། དགོས་འདོད་ཀུན་འབྱུང་ཞེས་གྲགས་་་
བསྩལ་བ་ལ། །སྔོན་ལས་དབང་གིས་ཀླུ་ཡི་ཡུལ་དུ་བྱུང༌། །བྱུང་རུང་
ལས་ཀྱིས་རྔོན་པའི་ལག་ཏུ་ཐོབ། །དྲང་སྲོང་ང་ཡང་མི་ལོ་ལྔ་བརྒྱར་
ཉེ། །ནོར་བཟང་འདི་འདྲ་མཇལ་བ་ད་ལན་ཙམ། ། རྔོན་པ་རྨི་ལམ་
མ་ཡིན་མངོན་སུམ་ཡིན། ། ཁྱོད་ཀྱིས་སྐྱེ་འགྲོའི་དོན་ཆེན་སྒྲུབ་ནས་
འདུག་། རྔོན་པར་ཅི་དགོས་སྟེར་བའི་ནོར་བུ་གདའ། ། ཞེས་་
གསུངས་ནས། ། ནོར་བུ་རིན་པོ་ཆེ་དབུ་གཙུག་ཏུ་བཞེས་རྔོན་པ་
དང་བཅས་ཀེའུ་རིའི་བྲག་ཕུག་ཏུ་ཕྱག་ཕེབས་སོ། ། དྲང་སྲོང་ཆེན་
པོས་རྔོན་པ་ལ་ཤིང་འབྲས་རྩི་བཅུད་ལ་སོགས་པའི་ཟས་སྐོམ་གནང་
བས་རོ་བཅུད་ཕུན་སུམ་ཚོགས་པར་གྱུར། དེའི་ནུབ་རྔོན་པ་དྲང་
སྲོང་གི་དྲུང་དུ་ཉལ། དྲང་སྲོང་ཆེན་པོའི་ལྗགས་མཐུན་གྱི་གསེང་
ཞིག་ལ་རྔོན་པས་འདི་ལྟར་ཞིག་ཞུས། ཚུར་ལ་གསོན་དང་དྲང་
སྲོང་ཆེན་པོ་ལགས། ། སྤང་ལེབ་འཛིན་པའི་ཕྱོགས་སུ་སྙན་གསོན་
དང་། །རྔོན་པས་སྐྱེ་བོ་མཆོག་དམན་མཐའ་དག་མཐོང་། །མཐོང་
རུང་བདག་གི་གནས་ཚང་བཟའ་མི་ལས། །ལོ་ནི་མཐོ་བ་རྔོན་པས་
མ་མཐོང་ཡང་། །བྲམ་ཟེ་རྒན་རྒོན་བྱིས་པ་ཆུང་ངུ་ནས། །དྲང་སྲོང་
ཁྱེད་ལ་བགྲེས་གྲོངས་མེད་དོ་ཞེས། ། དེ་འདྲའི་རྒྱུ་དང་རྐྱེན་ནི་ཇི་
ལྟར་ཡིན། །རྔོན་པ་བདག་ལ་ལེགས་པར་གསུང་དུ་གསོལ། ། ཞེས་
ཞུས་པས་དྲང་སྲོང་གིས་བཀའ་བསྩལ་བ། ཚུར་ལ་ ཉོན་དང་་་་་་
སྟོབས་ལྡན་རྔོན་པའི་བུ། །དྲང་སྲོང་ང་ལ་རྒས་གུད་མེད་པའི་རྒྱུ། །
ini
，
A5.



སྐྱེ་བོ་ཕལ་པ་རྣམས་ལ་ཤོད་པ་མིན། །ད་ལན་རྔོན་པ་སྐལ་ལྡན་ལས་
ཅན་གྱིས། །ནོར་བུའི་མཆོག་གྱུར་ཁྱེར་ཏེ་གནས་འདིར་སླེབས། །ད་
ལམ་ང་ཡིས་རྔོན་པར་ལེགས་པར་ཤོད། །རྔོན་པ་མ་ཡེངས་རྣ་བའི་
དབང་པོས་ཉོན། ། འདི་ནས་དཔག་ཚད་འགའ་ཞིག་འདས་པའི་
ས། ། དཔག་ཚད་གསུམ་ཙམ་འདས་ པའི་ ཤར་ཕྱོགས་ན། ། ལམ་་་
འཕྲང་ཤིང་གསེབ་དོག་མོ་བགྲོད་པའི་སར། ། ཚངས་པ་འདུ་བའི་
ཁྲུས་ཀྱི་རྫིང་བུ་ཡོད། ། སྐྱེད་མོས་ཚལ་དང་ཀུན་དགའ་ར་བ་་་་་་་
སོགས། །ཤེལ་དང་བཻཌཱུརྱ་ཡི་སྒྲོམ་གྱིས་བསྐོར། །གསེར་གྱི་ཏོག་དང་
གཡུ་ཡི་ཕྲ་ཚོམ་ཅན། །ཡངས་ཤིང་མཐོ་ལ་བལྟ་བས་ཆོག་མི་ཤེས། །
ནང་དུ་མེ་ཏོག་སྣ་ཚོགས་བཅལ་དུ་བཀྲམ། །ཚོམ་བུ་ཚོམ་བུར་ཁྲུས་
ཀྱི་རྫིང་བུ་ཡོད། །ཕྱོགས་བཞིར་པདྨ་ར་གའི་སྒོ་ཁྱིམ་ལྡན། ། ཕྱི་ལ་
ཤིང་སྣ་མི་གཅིག་དུ་མ་སྐྱེས། །རྨ་བྱ་ཀཱ་ལའི་མགྲིན་འགྱུར་ལྷང་ལྷང་
སྒྲོག ། དེ་འདྲའི་གནས་མཆོག་ཁྱད་དུ་འཕགས་པའི་སར། །ཟླ་བ་
ཡར་ངོའི་དུས་བཟང་ནམ་བྱུང་ལ། །དང་པོར་ལྷ་ཡི་བུ་མོ་ཁྲུས་ལ་
ཕེབས། །དེ་ནས་བཙན་གྱི་བུ་མོ་ཁྲུས་ལ་ཕེབས། །དེ་ནས་དྲི་ཟའི་བུ་
མོ་ཁྲུས་ལ་ཕེབས། །ཁྱད་པར་དྲི་ཟའི་རྒྱལ་པོའི་སྲས་མོ་ནི། ། ཡིད་
འཕྲོག་ལྷ་མོ་ཞེས་པའི་ལང་ཚོ་མ། །གཡོག་མོ་འབུམ་གྱིས་བསྐོར་ནས་
ཁྲུས་ལ་ཕེབས། ། གདུགས་དང་ རྒྱལ་མཚན་བ་དན་ཕྱེ་འཕུར་་་་་
སོགས། །རུ་མཚོན་མང་པོ་དྲངས་ཏེ་ཕེབས་པ་དང༌། །ལྷ་ཡི་བདུད་
རྩི་ཁྲུས་ཀྱི་རྫིང་བུར་ཕེབས། །གླུ་གར་སྒྲ་སྙན་དྲི་ཟའི་གླིང་བུ་་་་་་
སོགས། ། སྙན་པའི་རོལ་མོས་ས་དང་བར་སྣང་གང་། །དེ་རྣམས་
མཐོང་ཞིང་བདུད་རྩི་ཁ་ལ་འཐུང་། ། ཟླ་བ་རེ་ལ་གནས་འདིར་ཁྲུས་
རེ་བྱས། །དྲང་སྲོང་ཚེ་རིང་ལུས་ལ་ནད་མི་འབྱུང་། །རྒས་གུད་མེད་
པའི་རྒྱུ་དེ་དེ་ལས་བྱུང་། ། ཞེས་གསུངས་པས་རྔོན་པ་ནི་དྲང་སྲོང་
lqz (
3
I
A6



གིས་ཚངས་པ་འདུ་བའི་ལོ་རྒྱུས་གསུངས་པ་དང༌། དེའི་ནུབ་་་་
གཉིད་མ་ཁུག སང་ནམ་ལངས་མ་ཐག་ཏུ་རྔོན་པས་དྲང་སྲོང་ལ་
འདི་ལྟར་ཞུས་པ། ཨེ་མ་གསོན་དང་དྲང་སྲོང་ཆེན་པོ་ལགས། །
ལེགས་པར་དགོངས་དང་ཏིང་འཛིན་བཟང་པོ་ལགས། ། ཚངས་པ་
འདུ་བའི་ཁྲུས་ཀྱི་རྫིང་བུ་དེའི། །ལོ་རྒྱུས་གོ་བས་བདག་ཉིད་གཉིད་
མ་ཁུག ། ཡ་མཚན་དགའ་བའི་ལྟད་མོ་དེ་དག་དང༌། ། ལྷ་ཁྲུས་
བདུད་རྩི་འཐུང་བར་འདོད་གྱུར་པས། །བདག་ཀྱང་ཁྲུས་ཀྱི་རྫིང་
བུར་ཁྲིད་དུ་འཚལ། །ཞེས་ཞུས་པས་དྲང་སྲོང་ན་རེ། རྔོན་པ་མ་
ཡེངས་དྲང་སྲོང་ང་ལ་ཉོན། །ང་ནི་ལྷ་མི་གཉིས་ཀྱི་མཆོད་གནས་
ཡིན། །ཚངས་པ་འདུ་བའི་ཁྲུས་ཀྱི་རྫིང་བུ་དེར། །ང་མིན་སྐྱེ་བོ་སུ་
ཡང་ཐར་མི་སྲིད། །ཐར་ཚེ་རྔོན་པ་ཁྲིད་པ་ལ་མོས་ཀྱང་། ། ལྷ་བཙན་
དྲི་ཟ་འདུ་བའི་བཀའ་གཉན་དེར། །འགྲོ་སེམས་སྤོངས་ཤིག་སྟོབས་
ལྡན་རྔོན་པའི་བུ། །ཞེས་གསུངས་པས་ཡང་རྔོན་པས། ། ཚུར་ལ་
གསོན་དང་དྲང་སྲོང་ཆེན་པོ་ལགས། ། ཁྱོད་ཉིད་ལྷ་མི་གཉིས་ཀྱི་་
མཆོད་གནས་སོ། ། མཐུ་སྟོབས་རྫུ་འཕྲུལ་ལྡན་པའི་སྐྱེས་བུ་ཡིན། །
ཁྱད་པར་ཅི་བསམ་འགྲུབ་པའི་ནོར་བུ་བཅས། ། དྲང་སྲོང་ནོར་བུ་
གཉིས་ཀྱི་བྱིན་མཐུ་ཡིས། །བདག་ཉིད་གནས་མཆོག་དེ་རུ་ཐར་རམ་
སྙམ། །སོམ་ཉི་དྲི་མ་མེད་པའི་གསོལ་འདེབས་ན། །དྲང་སྲོང་ཆེན་
པོའི་ཐུགས་རྗེས་མ་བོར་བར། །ཚངས་འདུའི་ཁྲུས་རྫིང་ཁ་དེར་ཁྲིད་
དུ་འཚལ། །དེ་འདྲ་མཐོང་ན་ལྷ་ཡི་བཀའ་ཆད་ཀྱིས། ། ཤི་རུང་རྔོན་
པའི་བློ་ཐག་དེ་ཡིས་ཆོད། །ཅེས་ཞུས་པས་དྲང་སྲོང་ན་རེ། ཚུར་
ལ་ཉོན་དང་སྟོབས་ལྡན་རྔོན་པའི་བུ། །ཅིས་ཀྱང་མི་ཉན་ཁྱོད་ཉིད་
དེར་འགྲོ་ན། ། རྔོན་པ་རིགས་རུས་ངན་པའི་ལུས་གྲིབ་དང༌། །རྔོན་
པས་ལས་ངན་བསགས་པའི་སྡིག་སྒྲིབ་བཅས། །དག་བྱེད་ལུས་ལ་



བསངས་ཁྲུས་བྱེད་པ་དང་། ། ཡིད་ནས་འགྱོད་སེམས་ཕྱག་དང་་་
བསྐོར་བ་སོགས། །དེ་རྣམས་ཟླ་གཅིག་ཙམ་ལ་ལེགས་བྱས་ནས། །
ཟླ་བ་རྟིང་མའི་ཚེས་པ་བརྒྱད་ཀྱི་ཉིན། །ཚངས་པ་འདུ་བའི་ཁྲུས་ཀྱི་
རྫིང་བུ་རུ། ། ལྷ་བཙན་དྲི་ཟ་བཅས་ཀྱི་མཛེས་མའི་རིགས། །སྐུ་ཁྲུས་
གསོལ་ཞིང་གླུ་གར་ལེན་པ་ཡིན། །དེ་དུས་དྲང་སྲོང་རྔོན་པ་བཅས་
པ་ཡང་། ། གནས་དེར་མཛེས་མའི་གླུ་གར་ཉན་དུ་འགྲོ ། ཞེས་
གསུངས་པས་རྔོན་པ་རབ་ཏུ་དགའ་ཞིང་དྲང་སྲོང་ཆེན་པོ་ནས་རྔོན་
པར་ཉིན་རེ་བཞིན་ཁྲུས་དང་བསངས་ཁྲུས་བྱས། སེམས་ཀྱི་འཁྱེར་
སོ་འགྱོད་སེམས་སྡོམ་ཆ་སོགས་ཀྱི་བཀའ་ཆོས་གནང་བའི་སྒྲིབ་སྦྱོང་
དང་བསྐོར་བ་སོགས་ལེགས་པར་བྱེད་དུ་བཅུག་ནས་གོང་ཚེས་ཉིན་
དྲང་སྲོང་ཆེན་པོས་ཕྱག་གཡས་བདུག་སྤོས་དང༌། ཕྱག་གཡོན་མེ་
ལོང་ ནམ་ མཁའ་ ལ་ ཕྱིར་ ནས་ འདི་ སྐད་ དོ། ། ཨོཾ་ མ་ ཎི་པདྨེ་ཧཱུྃ།
ཡང་གཅིག་ཕྱོགས་བཅུའི་སངས་རྒྱས་ལ་གསོལ་བ་འདེབས། ། ཤར་
རྡོ་རྗེ་སེམས་དཔའི་མཁའ་འགྲོའི་ཚོགས། །དེ་རིང་དུས་བཟང་ཡིན་
པས་ཁྲུས་ལ་ཕེབས། ། ལྷོ་རིན་ཆེན་འབྱུང་ལྡན་མཁའ་འགྲོའི་་་་་་
ཚོགས། །དེ་རིང་དུས་བཟང་ཡིན་པས་ཁྲུས་ལ་ཕེབས། །སྐྱིད་པའི་
གནས་མཆོག་འདི་རུ་ཁྲུས་ལ་ཕེབས། ། ནུབ་སྣང་བ་མཐའ་ཡས་་་་
མཁའ་འགྲོའི་ཚོགས། །དེ་རིང་དུས་བཟང་ཡིན་པས་ཁྲུས་ལ་ཕེབས།
སྐྱིད་པའི་གནས་མཆོག་འདི་རུ་ཁྲུས་ལ་ཕེབས། །བྱང་དོན་ཡོད་གྲུབ་
པའི་མཁའ་འགྲོའི་ཚོགས། ། དེ་རིང་དུས་བཟང་ཡིན་པས་ཁྲུས་ལ་
ཕེབས། ། སྐྱིད་པའི་གནས་མཆོག་འདི་རུ་ཁྲུས་ལ་ཕེབས། ། དབུས་
རྣམ་པར་སྣང་མཛད་མཁའ་འགྲོའི་ཚོགས། ། དེ་རིང་དུས་བཟང་
ཡིན་པས་ཁྲུས་ལ་ཕེབས། ། སྐྱིད་པའི་གནས་མཆོག་འདི་རུ་ཁྲུས་ལ་
ཕེབས། །ཞེས་གསུངས་པས་དེ་རྣམས་དང་འབྲེལ་བའི་གནས་ཀྱི་ལྷ་
48



ཡིན་པ་ཀུན་ནམ་མཁའ་ནས་ཁ་བ་བབས་པ་བཞིན་དུ་ཡོང་ནས་བར་
སྣང་ནས་རོལ་མོའི་སྒྲས་སྐུ་ཁྲུས་གསོལ། སོ་སོའི་གླུ་གར་མཛད་
ནས་ ཕྱིར་ དེངས་ སོ། ། ཡང་ དྲང་སྲོང་ ཆེན་ པོས་ འདི་ སྐད་ དོ། །
ཕྱོགས་བཅུ་གང་དང་གང་ལ་གནས་པ་ཡི། །གཟུགས་མེད་བཙན་གྱི་
བུ་མོའི་ཚོགས་དང་བཅས། །དེ་རིང་དུས་བཟང་ཡིན་པས་ཁྲུས་ལ་
ཕེབས། ། སྐྱིད་པའི་གནས་མཆོག་འདི་རུ་ཁྲུས་ལ་ཕེབས། ། ཞེས་་་་
གསུངས་པས་བཙན་གྱི་རིགས་ཀུན་ནམ་མཁའ་ནས་སེར་བ་བབས་
པ་བཞིན་ཡོང་ནས་ཁྲུས་གསོལ། རང་རང་གི་གླུ་གར་བྱས་ནས་
ཕྱིར་དེངས་སོ། །དེ་ནས་དྲང་སྲོང་གིས་ཡུལ་དང་འབྲེལ་བའི་གནས་
སུམ་ཅུའི་ལྷའི་བུ་མོ་རྣམས་ལ་འདི་སྐད་དོ། ། སུམ་རྩེན་རྩ་གསུམ་
ཡུལ་ལ་གནས་པའི་བརྒྱ་བྱིན་གྱི་སྲས་མོ། ། ཡིད་འཕྲོག་ཊཱ་ཀིའི་གཙོ་
མོ་རྩ་གསུམ་གྱི་མཛེས་མ། ། དེ་རིང་དུས་བཟང་ཡིན་པས་ཁྲུས་ལ་
ཕེབས། ། སྐྱིད་པའི་གནས་མཆོག་འདི་རུ་ཁྲུས་ལ་ཕེབས། ། ཞེས་་་
གསུངས་པས་སུམ་ཅུ་རྩ་གསུམ་པའི་ལྷ་རྣམས་གངས་ལ་བུ་ཡུག་་་་
འཚུབ་པ་བཞིན་ཡོང་ནས་ཁྲུས་གསོལ། རང་རང་གི་གླུ་གར་ལེན་
ཞིང་ཕྱིར་དེངས་སོ། །དེ་ནས་དྲང་སྲོང་གིས་རི་རབ་ཀྱི་བང་རིམ་ལ་
གནས་པའི་དྲི་ཟའི་ལྷ་མོ་རྣམས་ལ་འདི་སྐད་དོ། ། ལྷུན་པོའི་བང་
རིམ་བཞི་ལ་གནས་པ་ཡི། ། ལྗོན་པའི་རྒྱལ་པོའི་སྲས་མོས་གཙོ་བྱས་
པའི། །ཡིད་འཕྲོག་འཁོར་དང་འཁོར་བཅས་འབུམ་ཕྲག་གིས། །རུ་
མཚོན་དྲངས་ཏེ་གནས་འདིར་ཁྲུས་ལ་ཕེབས། །དེ་རིང་དུས་བཟང་
ཡིན་པས་ཁྲུས་ལ་ཕེབས། ། ཞེས་གསུངས་པས་དྲི་ཟའི་སྲས་མོ་ཡིད་
འཕྲོག་མས་གཙོ་བྱས་འཁོར་འབུམ་ཕྲག་དང་བཅས་མཆོད་རྫས་དུ་
མ་ཐོགས་ཏེ་མུ་ཏིག་དར་ལ་བརྒྱུས་པ་བཞིན་འོངས་ནས། ཁྲུས་ཀྱི་
རྫིང་བུའི་ཁ་དེར་ཕེབས་པ་དང༌། རྫིང་བུའི་ཁར་ཡིད་འཕྲོག་མ་ལ་
49



རིན་པོ་ཆེའི་ཁྲི་རྒྱབ་དར་ཟབ་ཀྱི་ཡོལ་བས་བསྐོར། རུ་མཚོན་དང་
རོལ་མོ་ཁྱེར་བའི་འཁོར་རྣམས་ཕྱི་བསྟར་ལྔས་བསྐོར་ནས་བསྡད།
ནང་དུ་མདུན་གྱི་ལྷ་མོ་མང་པོས་ཕྱག་མཚན་གསེར་དངུལ་ཤེལ་ཨིནྡ་
ནི་ལ་ལ་སོགས་པའི་ཁ་དོག་བཟོ་དབྱིབས་མི་འདྲ་བའི་བུམ་པ་མང་པོ་
ཐོགས་ཤིང་། འགའ་རེ་དངུལ། ཤེལ། ལི་དཀར་ལ་སོགས་
པའི་མེ་ལོང་དུ་མ་གསོལ་ཏེ་ནང་དུ་གོ་རིམ་གྱིས་འདུག ཡིད་་་
འཕྲོག་མས་སྐུ་ཁྲུས་གསོལ་བའི་གླུའི་རྟ་ལ་བསྐྱོན་ནས་བསྐུལ་བའི་ཚེ།
ནང་གི་ ལྷ་ མོ་རྣམས་ ཀྱིས་མགྲིན་ གཅིག་ ཏུ་ གླུ་དབྱངས་ལེན་ཞིང་།
ཕྱིའི་འཁོར་རྣམས་ཀྱིས་རྟ་གདངས་དང་བསྟུན་པས་རོལ་མོ་དཀྲོལ་
ཞིང་འདི་སྐད་དོ། ། གཟུགས་ཁམས་གནས་རིགས་ཁག་གི་ གྲལ་་་་
དབུས་ནས། ། ཕོ་བྲང་སྟུག་པོ་བཀོད་ཀྱི་གཞལ་ཡས་སུ། །རྒྱལ་བ་རྡོ་
རྗེ་འཆང་གིས་གཙོ་མཛད་པའི། །དེ་བཞིན་གཤེགས་པའི་ཚོགས་ལ་
སྐུ་ཁྲུས་གསོལ། ། འདོད་ཁམས་དགའ་ལྡན་དག་པའི་ཞིང་ཁམས་
ན། ། ཕོ་བྲང་རྒྱལ་མཚན་མཐོན་པོའི་གཞལ་ཡས་ནས། ། རྗེ་བཙུན་
བྱམས་ པ་མགོན་པོས་གཙོ་མཛད་པའི། ། དེ་བཞིན་ གཤེགས་ པའི་
ཚོགས་ལ་སྐུ་ཁྲུས་གསོལ། ། ཤར་ཕྱོགས་མངོན་པར་དགའ་བའི་ཞིང་
ཁམས་སུ། ། རྒྱལ་བ་མི་འཁྲུགས་པ་ཡིས་གཙོ་མཛད་པའི། ། དེ་་་་
བཞིན་གཤེགས་པའི་ཚོགས་ལ་སྐུ་ཁྲུས་གསོལ། ། ལྷོ་ཕྱོགས་གཡུ་ལོ་
བཀོད་པའི་ཞིང་ཁམས་ན། ། རྗེ་བཙུན་འཕགས་མ་སྒྲོལ་མས་གཙོ་
མཛད་པའི། ། དེ་བཞིན་གཤེགས་པའི་ཚོགས་ལ་སྐུ་ཁྲུས་གསོལ། །
ནུབ་ཕྱོགས་བདེ་བ་ཅན་གྱི་ཞིང་ཁམས་སུ། །མགོན་པོ་ཚེ་དཔག་མེད་
པས་གཙོ་མཛད་པའི། །དེ་བཞིན་གཤེགས་པའི་ཚོགས་ལ་སྐུ་ཁྲུས་
གསོལ། །བྱང་ཕྱོགས་ལྕང་ལོ་ཅན་གྱི་ཞིང་ཁམས་སུ། །བཅོམ་ལྡན་
ཕྱག་ན་རྡོ་རྗེས་གཙོ་མཛད་པའི། །དེ་བཞིན་གཤེགས་པའི་ཚོགས་ལ་
50



སྐུ་ཁྲུས་གསོལ། །ཁྱད་པར་ཕྱོགས་བཅུའི་སངས་རྒྱས་ཐམས་ཅད་ལ།
དེ་རིང་ཡིད་འཕྲོག་ལྷ་མོས་སྐུ་ཁྲུས་གསོལ། །དེ་ཡི་བྱིན་མཐུས་མཁའ་
མཉམ་སེམས་ཅན་གྱི། །ཉོན་མོངས་སྡིག་སྒྲིབ་མ་ལུས་དག་གྱུར་ཅིག
། ལྷ་ཀླུ་དྲི་ཟ་བཙན་གྱི་རིགས་ཀུན་ལ། །དེ་རིང་ཡིད་འཕྲོག་ལྷ་མོས་སྐུ་
ཁྲུས་གསོལ། ། ཁྱད་པར་ལྗོན་པའི་ཞིང་ཁམས་ཕོ་བྲང་དུ། ། ཡབ་་
ཆེན་རྟ་མགོ་ཅན་ལ་སྐུ་ཁྲུས་གསོལ། །ཡུམ་ཆེན་ཊཱ་ཀི་མ་ལ་སྐུ་ཁྲུས་
གསོལ། །གནས་མཆོག་འདི་རུ་བུ་མོ་ང་རང་ལ་སྐུ་ཁྲུས་གསོལ། ། ཕྱི་
ལུས་པོ་དག་པའི་སྐུ་ཁྲུས་གསོལ། །ནང་རྩ་འཁོར་དག་པའི་སྐུ་ཁྲུས་
གསོལ། ། སྟེང་ལྷའི་ལྷ་ཚོགས་རྣམས་ལ་སྐུ་ཁྲུས་གསོལ། །ཡིད་འཕྲོག་
སྒྲིབ་པ་དག་པའི་སྐུ་ཁྲུས་གསོལ། །བུ་མོའི་སྤྱི་བོའི་གཙུག་ནས་རྐང་
མཐིལ་བར། ། བཀྲུས་པས་ལུས་ཀྱི་སྒྲིབ་པ་དག་པ་ཡིན། ། མཐོང་
གྲོལ་འཁོར་བཅས་མེ་ལོང་འཛིན་མི་རྣམས། ། ཁྱེར་ཤོག་ རང་གི་་་་
གཟུགས་ལ་བལྟ་དགོས་སོ། །ཞེས་གསུངས་ནས། གླུ་གར་རོལ་མོ་སྙན་
པའི་སྒྲ་དབྱངས་དང་བར་སྣང་ཁེངས་པའི་བྱ་རི་དྭགས་གཅན་་་་་
གཟན་རྣམས་ཀྱིས་ཀྱང་མཛེས་མའི་གླུ་གར་ཉན་ཞིང་འདུག དྲང༌
སྲོང་རྔོན་པ་གཉིས་ཀྱང་ཡ་མཚན་དགའ་བའི་ལྟད་མོས་ཉི་མ་སོང་བ་
ཡང་མ་ཚོར་ཞིང་། སླར་ཡང་ཡིད་འཕྲོག་འཁོར་བཅས་ཕྱིར་་་་་
དེངས་སོ། ། དྲང་སྲོང་དང་རྔོན་པ་གཉིས་ནས་ཀྱང་ཡིད་འཕྲོག་གི་
ཁྲུས་གསོལ་བའི་རྫིང་བུ་དེ་ནས་ཁྲུས་མཛད་པས་རྔོན་པའི་བསམ་བློ་
འགྱུར་ནས་དྲང་སྲོང་ལ་འདི་སྐད་དོ། །ཨེ་མ་གསོན་དང་དྲང་སྲོང་
ཆེན་པོ་ལགས། །སྙན་དེ་གཞན་ལ་མ་ཡེངས་བདག་ལ་གསོན། །དེ་
རིང་ཡ་མཚན་ལྟད་མོ་ཤིན་ཏུ་ཆེ། །དེ་འདྲའི་མཛེས་མའི་ཁྲོད་ནས་
གཅིག་ཙམ་ཞིག ། རྔོན་པས་འཛིན་དུ་རུང་ངམ་ཇི་ལྟར་ལགས། །
དེ་འདྲའི་དཀྱིལ་ནས་གཅིག་ཙམ་བྱུང་ཟེར་ན། །བདག་གི་ནོར་བུ་



རིན་ཆེན་ཁྱེད་ལ་འབུལ། ། འཛིན་ ཐབས་ གྲོགས་དང་བཀའ་ཁྱབ་
བསྩལ་ཏུ་གསོལ། །ཞེས་ཟེར་ནས་ཕྱག་གྲངས་མེད་འཚལ་བས་དྲང་
སྲོང་ན་རེ། ཚུར་ལ་ཉོན་དང་སྟོབས་ལྡན་རྔོན་པའི་བུ། ། སྣང་བ་
མ་འཁྲུལ་ལུས་སེམས་བདེ་མོར་ཞོག ། དེ་རིང་ཁྲུས་ལ་བྱོན་པའི་ལྷ་
བཙན་རྣམས། ། ཕལ་ཆེར་གཟུགས་མེད་ཡིན་པས་འཛིན་ཐབས་་་
བྲལ། །བཟུང་རུང་ཉི་འོད་སྦར་མོས་བཟུང་དང་མཚུངས། །དངོས་
སུ་མེད་དོ་སྟོབས་ལྡན་རྔོན་པའི་བུ། །ད་ནི་མི་སྡོད་རང་ཉིད་ལོག་
ནས་འགྲོ ། ཀེའུ་རིའི་བྲག་ཕུག་དེ་ལ་ལོག་ནས་འགྲོ། ཞེས་གསུངས་
ནས་ཕེབས་སོ། །ཡང་རྔོན་པས་ཀེའུ་རིའི་བྲག་ཕུག་ཏུ་དྲང་སྲོང་ཆེན་
པོར་འདི་ལྟར་ཞུས་པ། ཚུར་ལ་གསོན་དང༌ དྲང་སྲོང་ཆེན་པོ་་་་
ལགས། ། ལེགས་པར་དགོངས་དང་རིག་པའི་ཡེ་ཤེས་ལགས། ། དེ་
འདྲའི་མཛེས་མའི་དཀྱིལ་ནས་གཅིག་ཙམ་ཞིག །རྔོན་པས་འཛིན་
དགོས་བསམ་པའི་གདེང་ཚོད་ནི། ། གཙོ་ཆེར་དྲང་སྲོང་ཆེན་པོའི་
ཐུགས་རྗེ་དང༌། ། སྒོས་སུ་ནོར་བུ་འདི་ཡི་བྱིན་མཐུ་བཅས། །དེ་་་
འདྲའི་མཛེས་མའི་ཁྲོད་ནས་གཅིག་ཙམ་ཞིག ། ཡོང་བསམ་རྔོན་
པའི་འདོད་དོན་དེ་ལས་ད། ། དེ་རིང་རེ་བའི་བསམ་པ་མ་མཆིས་
པའི། །མཛེས་མ་བྱུང་ན་རྔོན་པའི་བསམ་པ་རྫོགས། ། མཛེས་མ་མ་
བྱུང་དགོས་འདོད་ཀུན་འབྱུང་ཞེས། །ནོར་བུའི་མིང་དུ་གྲགས་པའི་
དགོས་པ་ཅི། ། ལྷག་དོན་དྲང་སྲོང་ཆེན་པོའི་བཀའ་ལ་ཡང༌། །རྔོན་
པར་ཅི་འདོད་སྟེར་བའི་ནོར་བུ་ཞེས། ། འདི་མིན་འདོད་པའི་རེ་བ་
གང་ཡང་མེད། །དེ་འདྲའི་མཛེས་མའི་དཀྱིལ་ནས་གཅིག་ཙམ་ཞུ། །
ནོར་བུ་ང་ལ་མི་དགོས་དྲང་སྲོང་མཛོད། །ཅེས་ཞུས་པས། དྲང་
སྲོང་ན་རེ། ཚུར་ལ་ཉོན་དང་སྟོབས་ལྡན་རྔོན་པའི་བུ། ། གོ་ལོག་
རྨོངས་པའི་བསམ་བློ་དེ་མ་ཐོང་། ། སྔོན་དུས་ང་ཡིས་ནོར་ཉམས་
52



སྨྲས་པའི་སྐབས། ། སངས་རྒྱས་འཁོར་བ་འཇིག་གི་ ཐུགས་བསྐྱེད་
ནས། ། སྐྱེ་འགྲོའི་དོན་ཞེས་ནོར་བུར་བརྗོད་པ་ལས། ། ལྷ་ཀླུ་དྲི་ཟ་
གཟུགས་མེད་གང་ཕྱོགས་སུ། །འདོད་དོན་འགྲུབ་ཅེས་ང་ཡིས་སྨྲས་
པ་མིན། ། དེ་འདྲ་བཟུང་ཐབས་རང་རེ་མི་ལ་མེད། ། ཀླུ་ལ་ནོར་བུ་
དོན་ཡོད་ཞགས་པ་ཡོད། ། ཀླུ་ཡི་བླ་དང་ནོར་གཡང་ཆགས་པ་་་་
ཡིན། ། དེ་འདྲ་བྱུང་ན་གནོད་སྦྱིན་དྲི་ཟའི་རིགས། ། གཅིག་ཙམ་
བཟུང༌ ཚོད་ འདུག་ པ་ ཐབས་ གཞན་ བྱེད། ། ཅེས་ གསུངས་ པས།
ཡང་རྔོན་པ་ན་རེ། འོ་ན་གསོན་དང་དྲང་སྲོང་ཆེན་པོ་ལགས། །
ནོར་བུ་དེ་འདྲ་ཀླུ་ལ་ཡོད་གྱུར་ན། ། ཀླུ་ལ་བདག་ལས་དྲིན་ཆེན་ཡོད་
མ་ཡིན། ། དོན་ཞིགས་བདག་ལ་ཀླུ་ཡིས་གནང་བ་སྲིད། ། དོན་་་་་་
ཞགས་ལེན་དུ་རྔོན་པ་འཕྲལ་དུ་འགྲོ ། ནོར་བུ་དགོས་འདོད་ཀུན་
འབྱུང་ ཕར་ལ་སྤྲོད། ། དོན་ཞགས་བླངས་ནས་བླ་མའི་དྲུང་དུ་་་་་
འོང་། ། ཞེས་ཞུས་པས། དྲང་སྲོང་ན་རེ། རྔོན་པ་ཀླུ་ཡི་དྲིན་
ཆེན་ཡིན་པས་ན། །དོན་ཞགས་སྤྲོད་ཚེ་ཀླུ་ཡིས་དམ་བཅའ་ལེན། །
ལྷ་གནས་གཞན་ལ་དམ་བཅའ་བཞག་ཀྱང་རུང༌། །ལྗོན་པའི་ཡུལ་ལ་
དམ་བཅའ་འཇོག་མི་བྱ། །དོན་ཞགས་བྱུང་ན་རྔོན་པའི་འདོད་དོན་
དག ། བསྒྲུབ་པར་ངེས་སོ་སྟོབས་ལྡན་རྔོན་པའི་བུ། ། ཞེས་་་་་
གསུངས་པས། རྔོན་པ་ན་རེ། ཚུར་ལ་གསོན་དང་དྲང་སྲོང་
ཆེན་པོ་ལགས། །སྔར་ཡང་ལེགས་ཉེས་བླང་དོར་ཁྱེད་ཀྱིས་བསྟན། །
ད་དུང་བླ་མའི་བཀའ་བཞིན་རྔོན་པས་བསྒྲུབ། ། མི་རིང་མྱུར་བར་
བདག་ཉིད་མཚོ་ཁར་འགྲོ ། དོན་ཞགས་བླངས་ནས་བླ་མའི་དྲུང་
དུ་བཅར། ། རྔོན་པའི་འདོད་དོན་འགྲུབ་པའི་སྐྱབས་འཇུག་་་་་་་་
སོགས། ། ཏིང་འཛིན་ཆོས་ཀློང་ཆེན་པོའི་སྐྱབས་ཡུལ་ནས། །ནམ་
ཡང་འབྲལ་བ་མེད་པར་བཟུང་དུ་གསོལ། ། ཞེས་བླ་མར་ཕྱི་ཕྱག་་
53



འཚལ་ནས་ནོར་བུ་སྤྱི་བོར་འཁྱེར། རྩོལ་བས་ནམ་ཉིན་མེད་པར་
ཕྱིན་པས་ཉིན་ཞག་གསུམ་ལ་མཚོ་ཁར་སླེབས། མཚོའི་ནུབ་ཕྱོགས་
ནས་ཀླུ་མོ་འབོད་པའི་ གླུ་འདི་འཐེན་ནོ། ། ཨ་བས་མཚོ་ནང་་་་
བཞུགས་པའི་མཚོ་བདག་ཀླུ་རྒྱལ་གྱི་ཕྱུག་པོ། ། རྣ་བ་གཞན་ལ་མ་
ཡེངས་མཚོ་ཁའི་རྔོན་པ་ལ་གསོན་དང་། ། རྔོན་པ་དགོས་དོན་གྱིས་
སླེབས་དོན་ཚིག་གསུམ་ཞུ་རྒྱུ་འདྲ་ཡོད་དོ། ། ཞེས་དུམ་གཅིག་་་་་་
བསྒུགས་པས་ལན་གང་ཡང་མ་བྱུང༌། ཡང་མཚོའི་བྱང་ཕྱོགས་སུ་
ཕྱིན་ནས་འདི་སྐད་དོ། །འོ་ན་གསོན་དང་དགོངས་དང་ཀླུ་རྒྱལ་གྱི་
ཕྱུག་པོ། ། རྣ་བ་གཞན་ལ་མ་ཡེངས་རྔོན་པ་བདག་ཉིད་ལ་གསོན་
དང་། །ང་ནི་སྔགས་པ་སྒྲོལ་མཁན་གྱི་རྔོན་པ་དེ་རང་ཡིན་ནོ། །རྔོན་
པའི་ཚིག་གསུམ་གྱི་གཏམ་ལ་རྣ་བས་ཉན་རོགས་གནང་དང༌། །ཞེས་
ཟེར་བས་དེར་ཡང་ལན་མ་བྱུང་། ཡང་མཚོའི་ ཤར་ཕྱོགས་དེར་
ཕྱིན་ནས་འདི་སྐད་དོ། ། ཡང་གཅིག་ཉོན་དང་ཀླུ་རྒྱལ་སྐྱེ་བ་ཡི་སྣ་
ཚོགས། །རྣ་བ་མ་ཡེངས་རྔོན་པ་དྲིན་ཅན་ལ་ཉོན་དང་། །དྲིན་ཆེན་
བསམ་ན་མཚོ་ཁ་འདི་རུ་རང་ཤོག་དང་། །རྔོན་པ་ང་ལ་དགོས་པའི་
དོན་ཆེན་ཞིག་འདུག་གོ ། ཞེས་སྨྲས་པས་དེར་ཡང་ལན་མ་བྱུང༌།
རྔོན་པ་ཚིག་པ་ཟོས་ནས། འོ་ན་ཉོན་དང་ཀླུ་རྒྱལ་ཁྲེལ་མེད་མ། །
རྔོན་པ་མཚོ་ཡི་ནང་དུ་ཡོང་བའི་སྐབས། །ཀླུ་དང་རྔོན་པ་ཆོད་དོན་
ག་འདྲ་ཡོད། །རྔོན་པར་ཅི་འདོད་ཡོང་བའི་ཁས་ལེན་མཛད། །དེ་
རིང་ལབ་ལན་ཙམ་ཡང་མི་བྱེད་པའི། ། ཁྲེལ་མེད་དུད་འགྲོས་གཙོ་
བྱས་ཁྱོད་འདྲ་ལ། ། རྔོན་པས་དྲིན་གྱིས་བསྐྱངས་པས་ང་ཉིད་་་་་་
འགྱོད། ། རྔོན་པ་མི་སྡོད་ལྷོ་ཡི་ཡུལ་ལ་འགྲོ །སྔགས་པ་སྔོན་མ་
ལས་འཇིགས་བདུན་ཙམ་ཡོད། །དེ་ནི་སྔགས་པའི་དཀྱིལ་གྱི་མཐའ་
མ་ཡིན། ། སྔོན་བསྒྲལ་སྔགས་པའི་ལྕགས་ཕུར་དུག་རུ་ཡང༌། ། རྔོན་
54



པའི་ཀོ་ཁང་ནང་ན་ད་ལྟ་ཡོད། ། ཚུགས་པར་གྱིས་ཤིག་ཀླུ་རྒྱལ་ཁྲེལ་
མེད་མ། ། ཞེས་སྔོན་དུ་བསྒྲལ་བའི་སྔགས་པའི་དུག་རུ་དེ་ལག་ཏུ་
ཁྱེར་ནས་མཚོ་ལ་རྒྱག་པར་བརྩམ་པས་ཀླུ་ཡི་རྒྱལ་པོའི་བསམ་པ་ལ་ལྷོ་
ཕྱོགས་ན་ སྔགས་ པ་ སྔོན་ མ་ ལས་ ལྷག་ པ་ མེད་ པ་ ངས་ ཤེས་ མོད།
སྔོན་མའི་དུག་རུ་དེ་མཚོ་ལ་བསྐྱུར་ན་ཀླུ་ལ་མི་འདོད་པའི་ནད་ཡོང་
བ་ཡང་སྲིད། རྔོན་པ་ཡང་དྲིན་ཆེན་ཡིན་པས་སེམས་ཕམ་དུ་་་
འཇུག་མི་རུང་སྙམ་ སྟེ་མཚོ་ཁར་ཐོན་ནས་འདི་སྐད་དོ། ། ཚུར་ལ་
གསོན་དང་སྟོབས་ལྡན་རྔོན་པའི་བུ། ། རྣ་བ་མ་ཡེངས་ཀླུ་རྒྱལ་ང་ལ་
ཉོན། ། ཁྱོད་ཀྱིས་ཀླུ་མོ་འབོད་དོན་ཅི་ཞིག་ཡིན། ། ངར་ངར་མི་་་་
མཛད་ཐུགས་སེམས་བདེ་མོར་བཞུགས། ། གཏོང་གཏོང་ཚད་ཚད་
ཀླུ་ལ་བྱེད་ས་མིན། །ཞེས་སྨྲས་པས་རྔོན་པ་ན་རེ། ཚུར་ལ་གསོན་དང༌
ཀླུ་རྒྱལ་ཕྱུག་པོ་ལགས། །རྣ་བ་མ་ཡེངས་རྔོན་པ་བདག་ལ་གསོན། །
རྔོན་པ་དེ་རིང་ཀླུ་མོས་ངོ་ཨེ་ཤེས། ། ལྷོ་ནས་སྔགས་ པ་བྱུང་བ་མ་
བསྙེལ་ལམ། ། ཀླུ་མོས་རྔོན་པ་བོས་པ་དགོངས་ལགས་སམ། ། དེ་་
རིང་གསུངས་ལན་མི་མཛད་ཅི་ཞིག་ཡིན། །རྔོན་པ་དྲིན་ཆེན་ཡིན་པ་
མ་བསྙེལ་ལམ། ། མ་བསྙེལ་གསུངས་ན་རྔོན་པས་འདི་ལྟར་ཞུ། །
སྔོན་ཆད་ཀླུ་མོས་གནང་བའི་ནོར་བུ་འདི། །བསམ་བཞིན་མིན་པ་
གནང་བ་མི་འདྲ་ཡང་། །བདག་ལ་མི་དགོས་ཀླུ་མོ་རང་ལ་འབུལ། །
དགོས་འདོད་འདི་ལ་སྐྱོན་ཆ་གང་ཡང་མེད། །འདི་བཞེས་བདག་ལ་
དོན་ཡོད་ཞགས་པ་དེ། ། ཞུ་འདོད་རྔོན་པ་བདག་ལ་སྩོལ་ཏུ་་་་་་
གསོལ། ། ཞེས་ཞུས་པས་ཀླུ་མོ་ན་རེ། རྔོན་པ་མ་ཡེངས་རྣ་བའི་
དབང་པོ་ཉོན། ། དགོས་འདོད་ཀུན་འབྱུང་མི་ཡི་ནོར་བུ་ཡིན། །
དོན་ཡོད་ཞགས་པ་ཀླུ་ཡི་ནོར་བུ་ཡིན། ། ཀླུ་མིན་གཞན་ལ་དངོས་
གྲུབ་འདིས་མི་འབྱུང༌། ། རྔོན་པར་དོན་ཞགས་དགོས་དོན་ཅི་ཞིག་



ཡིན། ། དགོས་ངེས་ཡིན་ན་ཀླུ་ལ་གནོད་གྱུར་ཀྱང༌། ། རྔོན་པ་དྲིན་
ཆེན་ཡིན་པས་འབུལ་བར་ངེས། ། དགོས་འདོད་ཀུན་འབྱུང་ཀླུ་ལ་
གནང་ཡང་འཚལ། །དོན་ཞགས་མཚོ་ནས་བླངས་ཏེ་ད་ལྟ་འབུལ། །
ཞེས་ཀླུས་མཚོ་ནང་དུ་མྱུར་བར་ཕྱིན་ཏེ་དོན་ཞགས་ཁྱེར་ནས་རྔོན་
པར་འདི་སྐད་དོ། །ཚུར་ལ་ཉོན་དང་སྟོབས་ལྡན་རྔོན་པའི་བུ། །ཀླུ་
ཡི་ནོར་བུ་དོན་ཞགས་ཞེས་པ་འདི། ། ཀླུ་ཡུལ་བདེ་སྐྱིད་འདི་ལས་
འབྱུང་བ་དང་། །ཁྱད་པར་ཀླུ་རྣམས་ཀུན་གྱི་བླ་ཡང་གནས། །འདི་
འདྲ་ང་མིན་གཞན་ལ་ཡོད་གྱུར་ན། །རྔོན་པས་མིག་མཐོང་ཙམ་ཡང་
ཡོང་བ་དཀའ། །རྔོན་པ་དྲིན་ཆེན་ཡིན་པས་ད་རེས་འབུལ། ། སླར་
ཡང་ཀླུ་རྒྱལ་རང་ལ་གནང་བར་ཞུ། །ཞེས་ཟེར་ཞིང་ནོར་བུ་དོན་
ཞགས་ཁ་དོག་སྣ་ལྔ་དབྱིབས་ཞགས་པ་ལྟར། རྒྱུ་དེ་ཞེས་ངོས་་་
བཟུང་མེད་པ་འོད་ཆེ་ལ་ཕྲ་ཞིང་རིང་བ་གང་གིས་ཀྱང་བཅོས་མི་ནུས་
པ་ཞིག་འདུག་པ་དེ་རྔོན་པའི་ལག་ཏུ་སྤྲད། ཞགས་སྣེ་ནས་ཀླུ་མོས་
བཟུང་སྟེ་རྔོན་པར་དམ་བཅའ་དགོས་པའི་གཏམ་འདི་སྨྲས་སོ། །
རྔོན་པ་མ་ཡེངས་རྣ་བའི་དབང་པོ་ཉོན། ། དོན་ཞགས་བཞེས་ནས་
དམ་བཅའ་འདི་ལྟར་དགོས། །ཡ་གིའི་སྟེང་ཕྱོགས་ལྷ་ལ་དམ་བཅའ་
ཞོག ། ལྷ་ཡི་བུ་མོ་མི་འཛིན་དམ་བཅའ་ཞོག ། ལྷ་གནས་སུམ་
ཅུའི་ཡུལ་ལ་དམ་བཅའ་ཞོག་། རྩ་གསུམ་ལྷ་མོ་མི་འཛིན་དམ་
བཅའ་ཞོག། ལྷུན་པོའི་བང་རིམ་བཞི་ལ་དམ་བཅའ་ཞོག ། གནོད་
སྦྱིན་དྲི་ཟ་མི་འཛིན་དམ་བཅའ་ཞོག ། གཟུགས་མེད་བཙན་གྱི་
ཡུལ་ལ་དམ་བཅའ་ཞོག ། བཙན་གྱི་བུ་མོ་མི་འཛིན་དམ་བཅའ་
ཞོག །འོག་ཕྱོགས་ཀླུ་ཡི་ཡུལ་ལ་དམ་བཅའ་ཞོག །ཀླུ་ཡི་བུ་མོ་མི་
འཛིན་དམ་བཅའ་ཞོག ། དམ་བཅའ་དེ་རྣམས་བཞག་ན་དོན་
ཞགས་འཁྱེར། །དེ་མིན་དོན་ཞགས་འཁྱེར་ཡང་སྡིག་པའི་རྒྱུ། །ཞེས་
56



པས་རྔོན་པ་ན་རེ། ཚུར་ལ་གསོན་དང་དགོངས་དང་ཀླུ་རྒྱལ་གྱི་
ཕྱུག་པོ། །རྣ་བ་གཞན་ལ་མ་ཡེངས་རྔོན་པ་བདག་ལ་གསོན་དང་། །
ཀླུ་མོས་དྲིན་དུ་བསམས་ནས་དོན་ཞགས་གནང་བ་ལེགས་བྱུང་། །ཡ་
གིའི་སྟེང་ཕྱོགས་ལྷ་ལ་རྔོན་པས་དམ་བཅའ་བཞག་ཆོག། ལྷ་ཡི་སྲས་མོ་
མི་འཛིན་དམ་བཅའ་ང་ཡིས་བཞག་ཆོག ། རྩ་གསུམ་ལྷ་ཡི་ཡུལ་ལ་
རྔོན་པས་དམ་བཅའ་བཞག་ཆོག ། ལྷ་ཡི་བུ་མོ་མི་འཛིན་དམ་
བཅའ་ང་ཡིས་བཞག་ཆོག། གཟུགས་མེད་བཙན་གྱི་ཡུལ་ལ་རྔོན་པས་
དམ་བཅའ་བཞག་ཆོག ། བཙན་གྱི་བུ་མོ་མི་འཛིན་རྔོན་པས་དམ་
བཅའ་བཞག་ཆོག། འོག་ཕྱོགས་ཀླུ་ཡི་ཡུལ་ལ་རྔོན་པས་དམ་བཅའ་
བཞག་ཆོག། ཀླུ་ཡི་བུ་མོ་མི་འཛིན་དམ་བཅའ་ང་ཡིས་བཞག་ཆོག
ལྷུན་པོའི་བང་རིམ་བཞི་ལ་དམ་བཅའ་འཇོག་དགོས་མེད་དོ། ། དྲི་
ཟའི་བུ་མོ་མི་འཛིན་དམ་བཅའ་འཇོག་དགོས་མེད་དོ། །དེས་ན་དོན་
ཡོད་ཞགས་པ་བླངས་དང་མ་བླངས་མི་འདུག ། ཅེས་ཟེར་ནས་
དོན་ཞགས་ཁྱེར་ཏེ་ནམ་ཉིན་ལྟོས་མེད་ཀྱིས་ཕྱིན་པས་ཉིན་ཞག་་་
གཉིས་ལ་ཀེའུ་རིར་སླེབས། བླ་མ་དྲང་སྲོང་ལ་ཕྱག་འཚལ་ཏེ་འདི་
སྐད་དོ། །ཨེ་མ་གསོན་དང་བླ་མ་དྲང་སྲོང་ལགས། །བླ་མའི་བཀའ་
བཞིན་རྔོན་པས་གྲུབ་ནས་ཡོད། །ཀླུ་མོ་ཚར་གསུམ་བོས་པས་ལན་མི་
སྦྱིན། ། སྔོན་བསྒྲལ་སྔགས་པའི་དུག་རུ་རྔོན་པས་བླངས། ། ཀླུ་མོ་་
ཁྱོད་ལ་ཁྲེལ་གཞུང་མེད་ཟེར་ནས། །སླར་ཡང་དུག་རུ་མཚོ་ལ་གཡུག་
གྲབས་བྱས། ། ཀླུ་མོ་དེ་འཕྲལ་མཚོ་ཁར་ཐོན་བྱུང་བས། ། དོན་་་་་
ཞགས་བདག་ལ་དགོས་པའི་འཕྲོས་པ་བྱས། ། སྤྲོད་མི་འདོད་ཀྱི་རྣམ་
འགྱུར་ཅི་རིགས་བྱེད། །རྔོན་པས་ཅུང་ཟད་རྩུབ་མོའི་གཏམ་ལབ་
པས། །སེམས་ཀྱིས་མ་བཟོད་དོན་ཞགས་བདག་ལ་སྤྲད། ། ལྷ་བཙན་
ཀླུ་སོགས་མང་པོར་རྔོན་པ་ཡིས། །གནོད་འཚེ་མེད་པའི་དམ་བཅའ་
57



དགོས་ཞེས་ཟེར། ། དྲི་ཟའི་ཡུལ་ཕུད་དེ་བྱིངས་དམ་བཅའ་བཞག
།འདི་འདྲ་དོན་ཞགས་ཡིན་མིན་བླ་མས་གཟིགས། །དོན་ཆེན་སྲོག་ལ་
བསྡོས་ནས་རྔོན་པས་སྒྲུབ། ། ད་ཕན་ལག་ཏུ་མ་ལོན་གཅིག་ཀྱང་
མེད། །ལྷ་སྲས་ཡིད་འཕྲོག་མཛེས་མ་ད་ཁུག་ཅིག ། ཅེས་ཟེར་ནས་
གདོང་བ་ཕུ་རུང་གི་སྣེས་ ཕྱིས་ཕྱིས་བྱས་པས། དྲང་སྲོང་ན་རེ།
ཚུར་ལ་ཉོན་དང་སྟོབས་ལྡན་རྔོན་པའི་བུ། །རྔོན་པས་མྱུར་བར་བྱང་
ཕྱོགས་བླ་མཚོ་བསྐོར། ། བསྐོར་བས་མི་ཚད་དོན་ཞགས་ལོན་པས་
ལེགས། །འདི་མིན་དོན་ཞགས་གཞན་དུ་ཡོད་མ་ཡིན། ། ཀླུ་ལ་འདི་
ལས་གཅེས་པའི་ནོར་བུ་མེད། །འདི་ལ་དྲང་སྲོང་ང་ཡིས་བསངས་
ཁྲུས་བྱེད། །འདི་ཟླའི་དུས་བཟང་ཚེས་ཆེན་བཅོ་ལྔ་ལ། ། ཚངས་པ་
འདུ་བའི་ཁྲུས་ཀྱི་རྫིང་བུའི་ཁར། ། ལྷ་བཙན་དྲི་ཟ་ཐམས་ཅད་འདུ་
བ་ཡིན། །དེ་ཉིན་རང་ཉིད་ཁྲུས་རྫིང་ཁ་དེར་འགྲོ །རྔོན་པས་ཟས་
སྐོམ་འདོད་པའི་འཚོ་བ་བཞེས། །གསུངས་ནས་རྔོན་པ་ལ་ཤིང་ཏོག་
རྩི་བཅུད་རྣམས་གནང༌། དྲང་སྲོང་གི་དགོངས་པར་རྔོན་པ་་་་
འདིའི་འདོད་དོན་སྒྲུབ་ན་འཕྲལ་དུ་སྡིག་ལས་འདྲ་བ་ལ། ཕུགས་
སུ་བསྟན་འགྲོའི་དོན་ཆེན་ཞིག་ཡིན་པ་འདྲ། དེས་ན་དྲང་སྲོང་
ངས་ཀྱང་སེམས་བསྐྱེད་བཟང་པོའི་སྨོན་ལམ་ཞིག་བྱེད་དགོས་་་་་
དགོངས་ནས་དོན་ཞགས་དབུ་གཙུག་ཏུ་བཞེས་ནས་འདི་སྐད་དོ། །
ན་མོ་ཊཱ་ཀི ། ཕྱོགས་བཅུའི་བླ་མ་སངས་རྒྱས་མཁའ་འགྲོ་དང་། །
དགེ་འདུན་ཆོས་སྐྱོང་སྲུང་མ་ཐམས་ཅད་ཀྱིས། ། རྔོན་པའི་ལས་འདི་
བསྟན་འགྲོའི་དོན་ཡིན་ན། ། ཅི་བསམ་མྱུར་བ་ཉིད་དུ་འགྲུབ་པར་
ཤོག ། དཀར་ཕྱོགས་སྐྱོང་བའི་མཐུ་ལྡན་ལྷ་ཀླུའི་ཚོགས། ། རྔོན་
པའི་ཅི་བསམ་འགྲུབ་པའི་གྲོགས་མཛོད་ཅིག ། རྩལ་ལྡན་སྙིང་
སྟོབས་ཅན་གྱི་རྔོན་པ་ཡི། །བཞེད་དོན་འགྲུབ་པའི་ཕྱྭ་དང་གཡང་
58
år
ir
is
ir



ཁུག་ཅིག ། ཅེས་གསུངས་ནས་ཚེས་བཅོ་ལྔའི་ནམ་སེང་ཞིག་ལ་
དོན་ཞགས་རྔོན་པའི་སྤྱི་བོར་ཁྱེར་ནས་དྲང་སྲོང་དང་བཅས་ཚངས་
པ་འདུ་བའི་ཁྲུས་ཀྱི་རྫིང་བུའི་ཁར་ཕེབས། རྔོན་པ་སྔོན་མ་ལྟར་མེ་
ཏོག་གི་གསེབ་ཏུ་ཡིབ་བཅུག དྲང་སྲོང་ཆེན་པོས་ ལྷ་རྣམས་ལ་
སྤྱན་འདྲེན་གྱི་དབྱངས་མཛད་པས། གཟུགས་ཁམས་གཟུགས་་་
མེད་འདོད་ཁམས་ཀྱི་ལྷ་བཙན་དྲི་ཟ་མཐའ་དག་གོ་རིམ་གྱིས་བྱོན་
ཞིང་ཁྱད་པར་དྲི་ཟའི་སྲས་མོ་ཡིད་འཕྲོག་འཁོར་བཅས་རྣམས་སྔོན་
མ་ལས་ཀྱང་རིན་པོ་ཆེའི་རྒྱན་བཟང་བཏགས་ནས་བྱོན་ཏེ་ཁྲུས་་་
གནང་བས་ཡིད་འཕྲོག་མས་འཁོར་རྣམས་ལ་འདི་སྐད་དོ། ། ཨེ་མ་
ཉོན་དང་བུ་མོའི་འཁོར་ཚོགས་རྣམས། །རང་རེ་ཐོག་མེད་དུས་ནས་
འཁོར་བ་འདིར། ། ཡང་ནས་ཡང་དུ་གྲངས་མེད་ལུས་བླངས་་་་་་་
རུང་། ། དེང་སྐབས་ལྗོན་པའི་ཡུལ་དུ་ལྷན་ཅིག་འཛོམས། ། རྗེ་དང་
འབངས་ཞེས་ལས་ཀྱི་འཁོར་ཕྱོགས་ཡིན། ། མཁའ་མཉམ་སེམས་་་
ཅན་ཕ་མ་སྤྱི་མཐུན་རྣམས། །ང་དང་གཞན་ཞེས་རྨོངས་པའི་བདག་
འཛིན་གྱིས། །རང་འདོད་ཆགས་སྡང་ཁོང་ཁྲོའི་དྲི་མ་རྣམས། །དག་
བྱེད་འགྱོད་པས་རང་སེམས་རང་གིས་ཁྲུས། །རང་ལུས་མཛེས་པའི་
ལུས་པོ་ཁྲུས་པ་འདི། ། ལྷ་ལུས་ཡིན་ཀྱང་རྟག་པར་འདིར་མི་་་་་་་
གནས། །བུ་མོས་ཡེ་ཤེས་མེ་ལོང་ལ་བལྟས་ན། །ལས་ངན་འཕྲུལ་གྱི་
ཞགས་པས་བཅིང་དོགས་འདུག ། བུ་མོ་མི་སྡོད་ལྗོན་པའི་ཡུལ་ལ་
འགྲོ །མི་འདོད་བར་གཅོད་འཕྲལ་དུ་འབྱུང་ཉེན་འདུག །ཅེས་
ཕེབས་པར་རྩོམ་པའི་ཚེ་དྲང་སྲོང་ནས་རྔོན་པར་ཕྱག་བརྡ་མཛད་
པས་དེ་འཕྲལ་རྔོན་པས་ཡིད་འཕྲོག་མར་ཞགས་པ་བཏབ་པས་་་་་
མཛེས་མ་བར་སྣང་ལ་འཕུར་བས་བར་སྣང་ནས་ཞགས་པས་བཟུང་
སྟེ་བྱ་ལ་རྡོ་ཕོག་པ་བཞིན་ས་ལ་ལྷུང་། ལྷ་འཁོར་རྣམས་ནི་ནམ་
59



ཙ
མཁའ་ལ་བྱ་ཁྱུ་འཕུར་བ་བཞིན་སོང་བས་རྔོན་པ་རབ་ཏུ་དགའ་ནས་
ཞགས་པའི་སྣེ་ནས་འུར་གྱིས་འཐེན་ཏེ་འདི་སྐད་དོ། ། ཨོཾ་མོ་ཨོཾ་མ་ཎི་
པདྨེ་ཧཱུྃ། །ཡང་གསུམ་དཀོན་མཆོག་གསུམ་ལ་གསོལ་བ་འདེབས། །
ད་ནི་ཚུར་ལ་གསོན་དང་ཡིད་འཕྲོག་གི་ལྷ་མོ། །བུ་མོ་ཐང་ཐང་མ་
གནང་ཡིད་འཕྲོག་གི་ལྷ་མོ། ། ཐང་ཐང་འཕྲུག་འཕྲུག་མ་གནང་་་་
མཛེས་ལྡན་གྱི་ལྷ་མོ། ། པད་སྡོང་ལྡུམ་རའི་ནང་གི་དྲི་བཟང་གི་་་
འདབ་སྟོང་། ། སྤང་ཁར་སྐྱེས་པའི་སྤང་ཆུང་སྤང་རྒྱན་གྱི་མེ་ཏོག།
སྔོན་གྱི་ལས་ཀྱིས་དཀོན་མཆོག་མཆོད་རྫས་ལ་འཛོམས་བྱུང༌། །བུ་མོ་
ལྷ་ལས་སྐྱེས་པའི་ཡིད་འཕྲོག་གི་ལྷ་མོ། ། རྔོན་པ་མི་ལས་སྐྱེས་པའི་
སྟོབས་ལྡན་གྱི་བདག་ཉིད། །ལས་ཀྱི་དབང་གིས་གནས་མཆོག་འདི་
རང་དུ་མཇལ་བྱུང་། །བྱས་པའི་ལས་ལ་ཟིན་དུས་ཉི་མ་དེ་རིང་བྱུང་
ངོ༌། །བསམ་པའི་དོན་དེ་ཉི་མ་དེ་རིང་འགྲུབ་བྱུང་། །ཞེས་ཟེར་ནས་
ཞགས་པ་འཐེན་པས་ཡིད་འཕྲོག་མ་ན་རེ། བླ་མ་ཡི་དམ་མཁའ་
འགྲོ་སྲུང་མ་དང༌། ། དཀར་ཕྱོགས་སྐྱོང་བའི་ལྷ་ཀླུ་མཐུ་སྟོབས་་་་་་
ལྡན། །ཁྱད་པར་ལྗོན་པའི་གནས་ཀྱི་སྐྱབས་གནས་རྣམས། །དེ་རིང་
ཡིད་འཕྲོག་ལྷ་མོའི་སྐྱབས་ལ་བྱོན། །བུ་མོས་སྔོན་བསགས་ངན་པའི་
རྣམ་སྨིན་ནམ། །ཚེ་འདིའི་བར་གཅོད་རྐྱེན་ངན་ཅི་ཡིན་རུང༌། །བུ་
མོ་རིགས་ངན་རྔོན་པའི་ཞགས་པས་བཟུང་། ། སྟོབས་ནུས་རྫུ་འཕྲུལ་
བསྐྱེད་ཀྱང་བཟློག་དཀའ་བའི། ། ཞི་ཁྲོའི་ལྷ་ཚོགས་རྣམས་ཀྱིས་མཐུ་
དཔུང་བསྐྱེད། ། དྲང་སྲོང་ཆེན་པོ་ལྷ་ཡི་མཆོད་གནས་ཡིན། ། བུ་་
མོའི་སྲོག་ལ་བབས་པ་འདི་གཟིགས་སམ། །ཞེས་རྔོན་པ་ལ་སྐུ་རྒྱབ་
བསྟན་ནས་སྤྱན་ཆབ་མང་དུ་བསིལ་བས་དྲང་སྲོང་གི་དགོངས་པར།
རྔོན་པས་མཛེས་མ་ལ་རེག་ན་སྐུ་གྲིབ་རྐྱེན་ངན་དུ་འགྱུར་དོགས་ནས་
ལྷ་མོ་དང་། རྔོན་པའི་བར་དུ་ཕེབས་ནས་དོན་ཞགས་ཕྱག་གིས་



བཟུང་ནས་འདི་སྐད་དོ། །ཚུར་ལ་གསོན་དང་སྟོབས་ལྡན་རྔོན་པའི་
བུ། ། ཁོང་ནི་ལྷ་ཡི་རིགས་ཡིན་གཙང་སྦྲ་ལྡན། ། ཁྱོད་ནི་རྔོན་པའི་
རིགས་ཡིན་གྲིབ་ཤས་ཆེ། །མི་གྲིབ་ལྷ་ལ་ཕོག་ན་ཕན་མི་ཐོགས། །ད་
ཡང་ང་ཡིས་ཞུ་བ་བྱས་ན་ལེགས། །ཞེས་གསུངས་པས་རྔོན་པ་ན་རེ།
སྙན་དབང་མ་ཡེངས་དྲང་སྲོང་ཆེན་པོ་ལགས། ། རྔོན་པས་སྲོག་ལ་
བསྡོས་ནས་ལས་བརྩམས་འདི། །བརྩམ་དོན་ལག་ཏུ་ལོན་པ་དེ་རིང་
ཡིན། ། ལྷ་མོས་ང་ལ་མི་འདོད་རྣམ་འགྱུར་འདི། །རྔོན་པའི་བློ་ལ་
འབབ་པ་ཤིན་ཏུ་དཀའ། །ཞེས་ཟེར་ནས་དྲང་སྲོང་ལ་བསྐོར་ཏེ་ལྷ་
མོའི་ཞལ་རས་ལ་ཉེ་བར་ཡང་ཡང་བལྟ་རུ་ཕྱིན་པས། ལྷ་མོ་ན་རེ།
ཨ་མ་མ་མ་འདི་འདྲའི་སེམས་ཉིད་ཀྱི་སྐྱོ་བ། །འདི་འདྲ་བཞིན་དུ་བུ་
མོའི་བློ་སེམས་ཀྱི་སྐྱོ་བ། ། ལྷ་ལུས་བླངས་པ་གཅིག་ལ་བུ་མོ་ང་ལས་སྐྱོ་
བ། ། བུ་མོ་ལས་ངན་རྔོན་པའི་ཞགས་སྣེ་ལ་འཁོར་བྱུང༌། ། རྔོན་པ་
ཚུར་ལ་མ་ཡོང་རྔོན་པ་ཕར་ལ་སོང་ཞིག །རྔོན་པའི་ཁ་རླངས་ང་ལ་
ཕོག་གྱུར་ན། ། སྟོན་གྱི་མེ་ཏོག་སད་ཀྱིས་འཁྱེར་བ་འདྲ། ། རྔོན་པའི་
ལུས་པོས་ང་ལ་རེག་གྱུར་ན། །དབྱར་གྱི་མེ་ཏོག་སེར་བས་བཅོམ་པ་
འདྲ། །གངས་སྟོད་སེང་གེ་དཀར་མོའི་གཡུ་རལ་དེ། །སྲང་ལམ་ཁྱི་
ཡི་རྒྱན་དུ་འདོགས་མི་རུང་། ། དྲི་ཟའི་རྒྱལ་སྲས་ཡིད་འཕྲོག་ལྷ་མོ་
ང་། ། རིགས་ངན་རྔོན་པའི་གྲོགས་སུ་ཡོང་སྲིད་དམ། ། རྔོན་པ་དེ་
ལྟར་ མ་ བྱེད་ ང་ ཉིད་ ཐོངས། ། ཞེས་ གསུངས་ པས་ རྔོན་ པ་ ན་ རེ།
ཚུར་ལ་གསོན་དང་དགོངས་དང་ཡིད་འཕྲོག་གི་ལྷ་མོ། །ཡ་གིའི་སྤང་
སྟོད་མཐོན་པོ་ཤ་བ་ཡི་སྡོད་ཡུལ། ། སྤང་རི་མཐོ་ལ་ཤ་བ་རྭ་བཅུ་ཡི་
སྨུག་ཆུང་། ། ཤ་ཁྱི་དར་མས་ ཐང་ལ་ཕབ་གྲངས་སུ་མང་ངོ༌། ། ལྷ་
ཡུལ་མཐོ་ལ་ལྷ་མོ་རྫུ་འཕྲུལ་འདྲ་ལྡན་ཡང༌། ། རྔོན་པའི་གྲོགས་སུ་
འཛིན་ལུགས་འདི་འདྲ་རང་ལགས་སོ། ། བྲག་སྟོད་མཐོན་པོ་ཡ་ལ་
ir
ar
ir



རྔོན་པས་རྙི་ཞིག་བཙུགས་ཡོད། །ཟིན་པའི་ཐང་དཀར་རྒོད་པོ་ཁྲུས་
རྫིང་ཁ་འདིར་ཟིན་བྱུང་། །རྔོན་པས་ཞགས་པ་བཏབ་པས་ལྷ་སྲས་
ཡིད་འཕྲོག་བཟུང་བྱུང༌། །བཟུང་བའི་ཡིད་འཕྲོག་ལྷ་མོ་རྔོན་པས་ག་
ལ་གཏོང་བ། །རྔོན་པའི་བློ་ལ་ཡོད་པའི་གཏན་གྲོགས་བྱུང་དང་ཟེར་
ན། ། གཏན་གྲོགས་མི་ཚེ་རིང་ཐུང་སྔོན་ལས་གང་བཀོད་ཡིན་ནོ། །
ཞེས་ གཏོང་བ་ ལྟ་ ཅི་ ལག་པས་འཛིན་པར་ཉེ་བའི་ཚེ་ན། ཡིད་་
འཕྲོག་མས་ དྲང་སྲོང་ལ་འདི་ལྟར་གསུངས་ པ། ཚུར་ལ་གསོན་
དང་དྲང་སྲོང་ཆེན་པོ་ལགས། །ལེགས་པར་དགོངས་དང་རིག་པའི་
ཡེ་ཤེས་ལགས། ། སྔོན་ཆད་ཁྲུས་རྫིང་ཁ་འདིར་ མི་ཡན་རིགས། །
ཡོང་བ་བུ་མོ་ང་ཡིས་མ་རྟོགས་ཀྱང་། །ད་ལན་རྔོན་པ་ཡོང་བ་ཅི་ཞིག་
ཡིན། །དྲང་སྲོང་ཁྱེད་ནི་ལྷ་ཡི་མཆོད་གནས་ཡིན། །ཐུགས་དགོངས་
འཁྲུགས་པའི་ལས་ནི་ངས་མ་བྱས། །དེ་རིང་བུ་མོ་གཏོང་བའི་གྲོགས་
མཛོད་ཅིག ། གསུངས་ནས་ཡིད་འཕྲོག་མས་རང་གི་སོར་གདུབ་
ཕུད་ནས་དྲང་སྲོང་གི་ཕྱག་ཏུ་གནང་ནས་ཡང་འདི་སྐད་ཅིག་ཞུས་
སོ། ། ཨེ་མ་གསོན་དང་དྲང་སྲོང་ཆེན་པོ་ལགས། ། སྟོབས་ལྡན་རྔོན་
པའི་རྣ་བར་འཕྲིན་འདི་གསུངས། །ཡིད་འཕྲོག་ལྷ་ཡི་ནང་ནས་རྒྱལ་
པོའི་སྲས། ། གཙང་སྦྲ་ཆེ་ཞིང་ལྷ་ཡི་དགེ་བསྙེན་མ། ། རྔོན་པ་མི་ཡི་
ནང་ནས་ཉ་པའི་རིགས། །ལས་ངན་སྡིག་སྒྲིབ་ཆེ་ཞིང་ངོ་ཚ་ཆུང་། །
འདི་འདྲའི་གྲོགས་སུ་ཉིན་གཅིག་སྡོད་པ་ལས། །བུ་མོ་ད་ལྟ་གནས་
འདིར་ ཤི་བ་དགའ། ། བུ་མོའི་སོར་གདུབ་ནོར་བུའི་འཕྲ་ཚོམ་་་་་
འདི། །འཛམ་གླིང་ནོར་ཕྱོགས་གཅིག་ཏུ་སྤུངས་པ་ལས། ། བུ་མོའི་
སོར་གདུབ་འདི་ཡི་འ ཕྲ་རེ་དཀའ། །གདུབ་བུ་བཟུང་ལ་བུ་མོ་གཏོང་
གྲོགས་མཛོད། །དེ་ལྟར་བུ་མོའི་འཕྲིན་འདི་བླ་མས་གསུངས། ། སྦྲུལ་
མདུད་སྦྲུལ་གྱིས་བཅིངས་པའི་མདུད་པ་དེ། །དེ་རིང་དྲང་སྲོང་ཆེན་



པོས་འགྲོལ་བར་འཚལ། །ཞེས་གསུངས་པས་དྲང་སྲོང་ན་རེ། ཚུར་
ལ་གསོན་དང་ལྷ་སྲས་ཡིད་འཕྲོག་གི་ལྷ་མོ། །བུ་མོའི་བཀའ་བཞིན་
ངས་ཀྱང་རྔོན་པ་ལ་ཟེར་ཏེ། ། རྔོན་པ་རིགས་རུས་ངན་ཡང་མཐུ་
སྟོབས་རྫུ་འཕྲུལ་ལ་མཁས་སོ། །བུ་མོ་ཐུགས་སེམས་མ་སྐྱོ་ཡིད་འཕྲོག་
གི་ལྷ་མོ། ། དྲང་སྲོང་ང་ཡིས་གང་ཤེས་རྔོན་པ་ལ་བཤད་ན། ། རྔོན་
པས་བདག་ལ་མི་ཉན་དོགས་པ་རུ་མ་མཛད། །ཅེས་གསུངས་ནས་
ཡིད་འཕྲོག་མའི་སོར་གདུབ་དེ་རྔོན་པར་གནང༌། ཡིད་འཕྲོག་་
གིས་ཇི་ལྟར་གསུངས་པ་དེ་འཕྲིན་དུ་གསུངས་པས། རྔོན་པ་ན་རེ།
ཚུར་ལ་གསོན་དང་དགོངས་དང་དྲང་སྲོང་གི་ཆེན་པོ། །རྣ་བ་གཞན་
ལ་མ་ཡེངས་རིག་པ་ཡི་ཡེ་ཤེས། ། ཡིད་འཕྲོག་རྔོན་པའི་གྲོགས་ལ་
ཉིན་གཅིག་ཙམ་མི་སྡོད། ། དེ་ལས་ཡིད་འཕྲོག་ད་ ལྟ་ ཤི་བ་རང་་་
དགའ་ཟེར། །དེ་ཡི་ལན་དུ་རྔོན་པའི་འཕྲིན་འདི་གསུངས་ཤིག །
སྤྱང་ཀི་བཟུང་ནས་སྒོ་ཁྱི་བྱེད་སྙིང་རེ་འདོད་ཀྱང་། ། སྤྱང་ཀི་ཤི་ན་
སྤྱང་ལྤགས་ལེན་པ་ལས་ ཐབས་མེད། ། ཡིད་འཕྲོག་བཟུང་ནས་་་་་
གཏན་གྲོགས་ཨེ་ཉན་འདོད་ཀྱང་། །ཡིད་འཕྲོག་ཤི་ན་རྒྱན་གོས་ལེན་
པ་ལས་ཐབས་མེད། །བུ་མོ་ཤི་ན་རྔོན་པའི་མཐོང་ས་རུ་ཤི་དང༌། །
རྔོན་པ་ཁོ་ཐག་ཉི་མ་དེ་རིང་རང་ཆོད་འགྲོ། ཞེས་སྨྲས་པས་དྲང་
སྲོང་ན་རེ། རྔོན་པ་དེ་ལྟར་མ་ཟེར་དྲང་སྲོང་ང་ལ་ཉོན་དང༌། །ལྷ་
སྲས་ཡིད་འཕྲོག་མཛེས་མ་བཟུང་ཡང་ཕན་ནི་མི་ཐོགས། ། ལྷ་མོའི་
གདུབ་བུ་འདི་འདྲ་འཛམ་གླིང་འདི་ན་དཀོན་ནོ། །སོར་གདུབ་ལེན་
ལ་མཛེས་མ་གཏོང་རོགས་རང་གྱིས་ཤིག །ཅེས་གསུངས་པས་རྔོན་
པ་ན་རེ། ཚུར་ལ་གསོན་དང་དྲང་སྲོང་ཆེན་པོ་ལགས། ། བུ་མོའི་
ལུས་རྒྱན་འདོད་ཕྱིར་བཟུང་བ་མིན། །ཡིད་འཕྲོག་གྲོགས་སུ་འདོད་
ནས་བཟུང་བ་ཡིན། ། སྤང་སྟོད་ཤ་བ་སྨུག་ཆུང་བཟུང་ཟེར་ན། །
63



ཚ8
མཛེས་པའི་རྭ་བཅུ་རྔོན་པ་ང་རའི་ཡིན། །གངས་སྟོད་སེང་གེ་དཀར་
མོ་བཟུང་ཟེར་ན། ། སེང་གེའི་གཡུ་རལ་རྔོན་པ་ང་རའི་ཡིན། ། ལྷ་
སྲས་ཡིད་འཕྲོག་ལྷ་མོ་བཟུང་ཚར་ནས། །བུ་མོའི་གཙུག་རྒྱུན་ལུས་
ཆས་ང་རའི་ཡིན། །རྔོན་པའི་འཕྲིན་འདི་དྲང་སྲོང་ཆེན་པོ་ཡིས། །
མཛེས་མའི་རྣ་བར་ལྷང་ངེར་གསུང་དུ་གསོལ། །ཞེས་ཞུས་པས་དྲང་
སྲོང་ནས་འཕྲིན་ལུང་གཉིས་པོ་དེ་ཡིད་འཕྲོག་མར་གསུངས་པས།
ཡིད་འཕྲོག་རབ་ཏུ་ཁྲོས་ནས་རྔོན་པ་ལ་སྤྱན་ཁྲོ་ཚུགས་སུ་གཟིགས་
ནས་འདི་སྐད་དོ། །ལས་ངན་རྔོན་པ་མ་ཡེངས་ཚུར་ཉོན་དང་། །
ཁྱོད་དང་བུ་མོ་འགྲོགས་ཐབས་མེད་པ་ཡི། །ཞི་བའི་སྒོ་ནས་གཏོང་
གྲོགས་ཞུ་འབུལ་དང་། ། བླུ་རིན་སོར་གདུབ་སྦྱིན་པས་གཏོང་དུ་
རེ། །བཏུད་ནས་ངན་པ་དྲངས་པའི་ངང་ཚུལ་འདི། ། བུ་མོ་་་་
བཟོད་པར་དཀའ་འོ་ཚུགས་པར་གྱིས། ། ཞི་བར་འབོད་ན་ཡིད་་་་
འཕྲོག་ལྷ་མོ་ཟེར། ། དྲག་པོར་འབོད་ན་གནོད་སྦྱིན་ ཤ་ཟ་ཟེར། །
རྔོན་པ་རང་སྲོག་འདོར་ན་ད་ཤོག་ཟེར། །ཞེས་ཕྱག་ནམ་མཁའ་ལ་
གདེངས་པས་རྔོན་པའི་ལག་ནས་ཤོར་ཉེ་བའི་ཚེ་རྔོན་པ་ཅུང་ཟད་
སྐྲག་ནས་ཞགས་པ་ལག་ཏུ་བཟུང་ནས་དབེན་ཙམ་བྲོས། སླར་
ཡང་རྔོན་པས་སྙིང་སྟོབས་བསྐྱེད་ནས་འདི་སྐད་དོ། །ཚུར་ལ་ཉོན་
དང་དྲི་ཟའི་ན་ཆུང་མ། ། ཁྱོད་ཉིད་ལས་ངན་སྡིག་ལ་མི་འཛེམས་
ན། ། རྔོན་པ་མཐོང་ཚད་གསོད་ལ་ཡ་མི་ང་། ། ཐ་ཆུང་ཁྱོད་ནི་དྲི་
ཟའི་ཡིད་འཕྲོག་མ། །ཞེས་ཟེར་ནས་རྔོན་པས་སྤར་འཛིན་རྒྱག་པར་
བརྩམ་པའི་བར་དུ་དྲང་སྲོང་བྱོན་ཏེ་འདི་སྐད་གསུངས་སོ། །ཚུར་ལ་
ཉོན་དང་སྟོབས་ལྡན་རྔོན་པའི་བུ། །ལེགས་པར་དྲང་སྲོང་ང་ལ་རྣ་
བས་ཉོན། །རྔོན་པ་ང་རྒྱལ་མ་བྱེད་ང་ལ་ཉོན། ། རྔོན་པས་ཚེ་གང་
སྒྲུབ་པའི་ལས་དོན་དེ། ། དོན་མེད་ཆུ་ཚོད་གཅིག་ལ་བརླག་ཕོད་
ir
ir
64



དམ། །མཛེས་མའི་སྲོག་ལ་རྒོལ་བའི་ལས་བརྩམས་ན། །འཛམ་གླིང་
འདིར་ཡང་བདེ་སྐྱིད་འབྱུང་བ་དཀའ། ། ཞེས་ གསུངས་ པས་རྔོན་
པས་ཀྱང་ཕྱིར་འཐེན། ཡིད་འཕྲོག་མ་ནི་ཞལ་ས་ལ་སྒྲུབ་ནས་སྤྱན་
ཆབ་མང་དུ་བསིལ་བས། ལྷ་མོ་རང་གི་སྲིང་མོ་མཐོང་གྲོལ་མས་མཚོན་
ལྷ་མོ་ཁ་ཤས་སླར་ཡང་བར་སྣང་ལ་མདའ་རྒྱང་གང་ཙམ་གྱི་བར་བྱ་
ལྡིང་སྐོར་རྒྱག་པ་བཞིན་ཡོང་ནས་འདི་སྐད་དོ། །ཀྱི་ཧུད་ཀྱི་ཧུད་ང་
ཡི་ཨ་ལྕེ་མ། །བདག་ཅག་ལྷ་མོ་རྣམས་ཀྱི་བསོད་ནམས་ཟད། །ལྗོན་
པའི་ཡབ་ཡུམ་གཉིས་ལ་ལྷ་སྲས་ནི། ། མང་དུ་འཁྲུངས་ཀྱང་ཡིད་
འཕྲོག་འདྲ་བ་དཀོན། ། སངས་རྒྱས་སྤྲུལ་པ་ལྷ་ཡི་གཟུགས་སུ་་་་་
བྱོན། །ཡབ་ཡུམ་ལ་གུས་སྤུན་ལ་དུང་སེམས་ཆེ། ། ལྷ་འཁོར་ཀུན་ལ་
བྱམས་དང་སྙིང་རྗེ་དགོངས། ། ལྗོན་པའི་བདེ་སྐྱིད་ཉི་མ་དགུང་ལ་
ནུབ། ། ཟེར་ཞིང་ངལ་བའི་ཀུ་ཅོས་སྒྲ་སྒྲོགས་ཤིང༌། ཡིད་འཕྲོག་
མས་བར་སྣང་གི་ལྷ་འཁོར་རྣམས་ལ་གཟིགས་ནས་འདི་སྐད་དོ། །
བར་སྣང་བདེ་མོ་ན་གནས་པའི་བུ་མོ་མཐོང་གྲོལ་གྱི་འཁོར་བཅས། །
བསོད་ནམས་ཆེ་སྟེ་ཆུང་བ་ ཨ་ལྕེ་ཡིད་འཕྲོག་གི་ལྷ་མོ། ། བསོད་་་་
ནམས་བསགས་པ་གཅིག་ལ་ལྗོན་པའི་ཡུལ་དུ་སྐྱེས་བྱུང་། །ལྗོན་པའི་
ལྷ་སྲས་རྣམས་ཀྱི་ཁྱུ་རྒྱན་དུ་སྐྱེས་བྱུང་། ། དྲི་ཟའི་རྗེ་འབངས་ཀུན་
གྱིས་གཅེས་པ་རུ་འཛིན་ནོ། །བསོད་ནམས་དམན་པ་གཅིག་ལ་ཨ་ལྕེ་
རྔོན་པས་བཟུང་ངོ༌། །བཟུང་བས་མི་ཚད་མནར་བའི་སྡུག་བསྔལ་ལ་
གཟིགས་དང༌། ། བུ་མོའི་ཡབ་ཡུམ་གཉིས་ལ་འཕྲིན་པ་འདི་ལྟར་་་་
གསུངས་དང་། །ཡིད་འཕྲོག་ལས་ངན་ཉི་མ་དེ་རིང་རྔོན་པས་བཟུང་
སོང་། །བུ་མོ་དུས་མིན་ཚེ་དུས་བྱེད་པའི་ཉིན་དུ་སླེབས་སོང་། །ཡབ་
ཡུམ་བཀའ་དྲིན་ཅན་ལ་བུ་མོ་གླུ་རུ་ཕེབས་གསུངས། །རིན་ཆེན་ནོར་
སྣ་བསྣམས་ནས་བུ་མོ་གླུ་རུ་ཕེབས་གསུངས། ། གསེར་དངུལ་དར་
65



ཟབ་བསྣམས་ནས་བུ་མོ་གླུ་རུ་ཕེབས་གསུངས། ། གླང་ཆེན་ནོར་བུས་
བརྒྱན་པ་བླ་ཆས་ལ་འཁྲིད་ཕེབས། ། རྟ་མཆོག་སྒ་སྲབ་མཛེས་པ་བླུ་
ཆས་ལ་འཁྲིད་ཕེབས། ། ལྗོན་པའི་བུ་མོ་དཀྱུས་མ་བུ་མོའི་ཚབ་ཏུ་
འཁྲིད་ཕེབས། ། ཞེས་གསུངས་པས། རྔོན་པས་ཀྱང་ནམ་མཁའ་
ལ་བལྟས་ནས་འདི་སྐད་དོ། །དགུང་སངས་མཐོན་པོ་དེ་ན་བཞུགས་
པ་ཡི། ། མཛེས་མའི་འཁོར་ བཅས་བདག་ལ་སྙན་གསོན་དང་། །
རྔོན་པའི་འཕྲིན་འདི་ལྗོན་པའི་ཡུལ་དུ་གསུངས། ། ལྗོན་པའི་རྗེ་་་
འབངས་རྣམས་ལ་འདི་སྐད་གསུངས། །དགོས་པའི་ཡིད་འཕྲོག་ལྷ་
མོ་བཟུང་སོང་གསུངས། ། མི་དགོས་མཐོང་གྲོལ་འཁོར་བཅས་སློག་
བྱུང་གསུངས། ། རིན་ཆེན་ནོར་སྣ་ཡོད་ཀྱང་རྔོན་པ་ང་ལ་མི་་་་་་་
དགོས། ། གསེར་དངུལ་དར་ཟབ་ཡོད་ཀྱང་རྔོན་པ་ང་ལ་མི་་་་་་་
དགོས། ། གླང་ཆེན་ནོར་བུས་བརྒྱན་ཀྱང་རྔོན་པ་ང་ལ་མི་དགོས། །
རྟ་མཆོག་སྒ་སྲབ་ཡོད་ཀྱང་རྔོན་པ་ང་ལ་མི་དགོས། ། ལྗོན་པའི་བུ་མོ་
དཀྱུས་མ་གཡོག་མོ་བྱེད་ན་འཁྲིད་ཤོག ། འཆི་བ་སྲོག་ལ་བབས་
ཀྱང་ཡིད་འཕྲོག་གཏོང་རྒྱུ་མིན་ནོ། །ནོར་སྐལ་སྟེར་རྒྱུ་ཡོད་ན་ངང་
གི་ངང་གི་ཞུས་ཆོག །རྔོན་པའི་ལན་དང་འཕྲིན་པ་མ་འཕྱུགས་
གསལ་པོར་གསུངས་ཤིག ། ཅེས་ཟེར་ཞིང་ཡིད་འཕྲོག་མའི་མདུན་
རང་དུ་བསྡད་པའི་ཚེ་བུ་མོ་དེ་ནི་ཞགས་པས་སྒྱུ་ལུས་བཅིངས་པའི་ན་
ཟུག་དང་། ཐུགས་སེམས་མ་བདེ་བའི་རྐྱེན་གྱིས་བཞིན་རས་རྔུལ་
ཆུའི་ཟིལ་པ་ཁྲོམ་ཁྲོམ་དུ་བྱིའུ་ཁྲས་དེད་པ་བཞིན་དབུགས་ལྷེམ་ལྷེམ་
བཞུགས་པས། དྲང་སྲོང་ན་རེ། ཚུར་ལ་གསོན་དང་ཡིད་འོང་
ལྷ་སྲས་མ། ། རྔོན་པ་ལས་ངན་སྡིག་ལ་མི་འཛེམས་པས། ། དེ་ལྟར་
མཛད་ཀྱང་ཞགས་པས་སྒྱུ་ལུས་མནར། ། བུ་མོའི་གཙུག་རྒྱན་ནོར་
བུའི་འཕྲེང་བ་དེ། ། དོ་ནུབ་རྔོན་པའི་ལག་ཏུ་གནང་བ་ཞུ། །དོན་
66



ཞགས་སྐུ་ནས་བཀྲོལ་ན་ལེགས་འདྲ་བསམ། །བུ་མོ་ཐུགས་ངལ་མི་
མཛད་ ཡིད་འཕྲོག་མ། ། ཞེས་ གསུངས་ པས་ ཡིད་འཕྲོག་ མ་ ན་ རེ།
ཚུར་ལ་གསོན་དང་དྲང་སྲོང་ཆེན་པོ་ལགས། །ཡིད་འཕྲོག་སྐྱིད་སྡུག་
འདེམ་ཁ་མ་མཆིས་ཀྱང་། །ཁྱོད་ཉིད་ལྷ་མི་གཉིས་ཀྱི་འཕྲིན་པའོ། །
ལེགས་པར་དགོངས་དང་དྲང་སྲོང་ཆེན་པོ་ལགས། ། བུ་མོ་བཟོད་
དཀའི་སྡུག་བསྔལ་མནར་ལུགས་ལ། ། དྲང་སྲོང་ཆེན་པོས་ཐུགས་
ཀྱིས་བཟོད་ལགས་སམ། ། བུ་མོས་མྱོང་བའི་སྡུག་བསྔལ་འདི་ལྟ་་་
བུ། །སེམས་ཅན་གཞན་གྱིས་མྱོང་བར་མ་གྱུར་ཅིག ། གཙུག་རྒྱན་
བཞེས་ནས་རྔོན་པའི་ལག་ཏུ་གནང་། །བུ་མོ་ཞགས་པས་བཅིངས་པ་
མྱུར་དུ་ཐོངས། །ཡིད་འཕྲོག་སྲོག་ལ་བབས་པའི་ཉེན་ལས་ཁྲོལ། །
ཞེས་གསུངས་ནས་དྲང་སྲོང་གིས་ཡིད་འཕྲོག་མའི་གཙུག་རྒྱན་ནོར་
བུའི་དོ་ཤལ་དེ་བཞེས་ནས་རྔོན་པ་ལ་འདི་སྐད་དོ། ། ཚུར་ལ་ཉོན་
དང་སྟོབས་ལྡན་རྔོན་པའི་བུ། །བུ་མོའི་གཙུག་རྒྱན་ནོར་བུའི་དོ་ཤལ་
འདི། ། ཡིད་འཕྲོག་གནམ་ལ་འཕུར་བའི་གཤོག་པ་ཡིན། ། ཡིད་་་་
འཕྲོག་ས་ལ་སྡོད་པའི་གཞི་དང་མཚུངས། །གཙུག་རྒྱན་མེད་ན་ཡིད་
འཕྲོག་འཕུར་མི་སྲིད། ། གཙུག་རྒྱུན་བཟུང་ནས་དོན་ཞགས་འཕྲལ་
དུ་ཁྲོལ། །བུ་མོ་ཚེ་དུས་བྱེད་པར་ཐག་མི་རིང༌། །ཞེས་གསུངས་པས།
རྔོན་པ་ནས་གཙུག་རྒྱན་བཟུང་དོན་ཞགས་བཀྲོལ་བས་ན། ཡིད་
འཕྲོག་ཤུགས་རིང་ནར་ནར་ཁྲུས་རྫིང་ནས་ཕྱག་གིས་ཁྲུས་བཞེས་
ནས་ཞལ་ལ་མཆོད་ཅིང་སྐུ་ལ་གསོལ། དེའི་ནུབ་ལྷ་མི་གསུམ་ཀ་
ཀེའུ་རིའི་བྲག་ཕུག་ཏུ་ཕྱག་ཕེབས་སོ། ། མཐོང་གྲོལ་འཁོར་བཅས་
ལྗོན་པའི་ཡུལ་ལ་ལོག ཡིད་འཕྲོག་ཁྲུས་རྫིང་ཁ་ནས་རྔོན་པས་
བཟུང་ཚུལ་གྱི་ལོ་ རྒྱུས་རྣམས་ལྗོན་ པའི་ ཡབ་ཡུམ་འཁོར་འབངས་
རྣམས་ལ་ཞུས་པས་ཡུམ་ཌཱ་ཀི་མ་དྲན་མེད་དུ་སོང་། ཙན་དན་གྱི་



-
ཆུ་གཏོར་བས་དུམ་གཅིག་ནས་སོས། ཡིད་འཕྲོག་མ་ཞི་དྲག་གང་
གི་ སྒོ་ ནས་ ལྡོག་ ཐབས་ ལ་ རྗེ་ འབངས་ ཀུན་ བཀའ་ གྲོས་ མཛད།
དེའི་ནུབ་ལྗོན་པའི་རྒྱལ་པོ་དྲི་ཟ་རྟ་མགོ་ཅན་གྱི་ཟག་བཅས་ཀྱི་མངོན་
ཤེས་ལ་ཡིད་འཕྲོག་མའི་སྐུ་སྲོག་ལ་ཉེས་སྐྱོན་མེད་པ་དང༌། ཕུགས་
བཟང་བར་ ཤར་བས་དེའི་ལོ་ རྒྱུས་རྣམས་གསུངས་པས། ཞག་་་་
བདུན་གྱི་བར་ལ་ལེགས་ཉེས་ཀྱི་བཀའ་སློབ་དང་། ཀུན་ངལ་བར་
མ་བྱེད་ཅེས་བློ་གསོ་མཛད། དེ་ནུབ་ཀེའུ་རིའི་བྲག་ཕུག་ཏུ་ཡིད་
འཕྲོག་མ་ཕུག་པའི་སྦུག་ཏུ་བཞུགས། བར་དུ་དྲང་སྲོང་བཞུགས།
མདོར་རྔོན་པ་བསྡད། ཡིད་འཕྲོག་མའི་ཐུགས་ལ་དོ་ནུབ་རྔོན་
པས་ང་ ལ་ རེག་ པས་ བུ་ མོ་ ཚེ་ དུས་ བྱེད་ སྙམ་ ནས་ མནལ་ མ་ ཁུག
དྲང་སྲོང་གི་དགོངས་པར་ངས་མི་ཚེ་གང་ལ་ཆོས་བྱས། དོ་ནུབ་
རྔོན་པས་བུ་མོར་རེག་པས་ཚེ་དུས་བྱས་ན་གཏམ་དོན་གང་ལ་མི་
ལེགས་པ་ཞིག་ཡོང་སྙམ་ནས་གཉིད་མ་ཁུག རྔོན་པའི་བསམ་པར་
དཀའ་ལས་འདི་ཙམ་བརྒྱབ་རུང་དོ་ནུབ་ལུས་འབྲེལ་ཐེངས་གཅིག་
ཀྱང་མ་བྱུང་བར་མཛེས་མ་ཤོར་མི་ཡོང་ངམ་སྙམ་ནས་གཉིད་མ་ཁུག་
དྲང་སྲོང་ཆེན་པོའི་ཐུན་གྱི་མཚམས་སུ་འོད་གསལ་ལ་བྱང་ཕྱོགས་ཕོ་
བྲང་དགའ་བའི་བསམ་གླིང་གི་མཐར་བར་སྣང་ལ་ལྷ་ཚངས་པ་དང་
བརྒྱ་བྱིན་གཉིས་ཀྱིས་མེ་ཏོག་ཕྱག་ཏུ་བསྣམས་ནས་གུས་པའི་ཚུལ་
མཛད་པ་རང་སྣང་དུ་ཤར་བ་དང༌། དེའི་ནུབ་ཏུ་ཆོས་ཀྱི་རྒྱལ་པོ་
ནོར་བུ་བཟང་པོའི་མཚན་ལམ་ལ་ཡང་། ཕོ་བྲང་དགའ་བའི་་་་
བསམ་གླིང་ལ་ཉི་མ་ཤར་བ་དང་། ཕོ་བྲང་གི་ཐོག་ཁར་དར་མང་
པོ་འཕྱར་ཞིང༌། དུང་དང་རྒྱ་གླིང་ལ་སོགས་རོལ་མོའི་རིགས་བྱེད་
མང་པོ་འབུད་རྡུང་བྱེད་ཅིང་། རྒྱལ་པོ་ཉིད་རང་གི་ཕྱག་ཏུ་མེ་ཏོག་
ཨུཏྤལ་བཀྲག་མདངས་དང་ལྡན་པ་ཞིག་བཞེས་པའི་མཚན་ལམ་གྱི་
68



2R /]
ལྟས་ཕུན་སུམ་ཚོགས་པ་བྱུང་ཞིང་ཀེའུ་རིའི་དྲང་སྲོང་ཆེན་པོས་ནམ་
ལངས་མ་ཐག་ ཏུ་རྔོན་པའི་བུ་ལ་འདི་སྐད་ཅེས་བཀའ་བསྩལ་བ། །
ཨེ་མ་ཉོན་དང་སྟོབས་ལྡན་རྔོན་པའི་བུ། །རྣ་བ་མ་ཡེངས་དྲང་སྲོང་
ང་ལ་ཉོན། ། དྲང་སྲོང་ང་ལ་བརྟག་གཞི་ལེགས་པར་བྱུང༌། །ང་ཡི་བློ་
དང་བསྟུན་ན་རྔོན་པ་ཡིས། ། རང་གཞན་ཀུན་གྱི་དོན་ཆེན་འགྲུབ་
པར་འདུག །རྔོན་པའི་བློ་ལ་དེ་ལྟར་བབ་བམ་ཅི། །ཞེས་གསུངས་
པས་རྔོན་པ་ན་རེ། ཚུར་ལ་གསོན་དང་དྲང་སྲོང་ཆེན་པོ་ལགས། །
ལེགས་པར་དགོངས་དང་བློ་གྲོས་ རབ་ གསལ་ལགས། ། སྔར་ཡང་
ལེགས་ཉེས་བླང་དོར་ཁྱེད་ལ་ཞུས། །ད་ཡང་རྔོན་པའི་གནས་རྣམས་
བསྟན་དུ་གསོལ། །ཞེས་ཞུས་པས་དྲང་སྲོང་ན་རེ། འོ་ན་གསོན་
དང་སྟོབས་ལྡན་རྔོན་པའི་བུ། །གང་བསམ་དྲང་པོའི་གཏམ་འདི་
ཁྱོད་ལ་ཞུ། ། རྔོན་པ་རིགས་རུས་ངན་ཞིང་སྡིག་ལས་ཆེ། ། ཡིད་་་་
འཕྲོག་ལྷ་ཡི་སྲས་མོ་གཙང་སྦྲ་ལྡན། །ཁྱོད་ཉིད་གྲོགས་སུ་སྡེབ་ཐབས་
མ་མཆིས་པས། །འདི་ནས་དཔག་ཚད་འགའ་ཞིག་འདས་པའི་ས། །
དཔག་ཚད་སུམ་བརྒྱ་དྲུག་ཅུ་འདས་པའི་ས། ། བྱང་ཕྱོགས་མངའ་
ལྡན་སྐྱིད་པའི་རྒྱལ་ས་ན། །ཕོ་བྲང་ཆེན་པོ་དགའ་བའི་བསམ་གླིང་
ཡོད། །དེ་ན་ཆོས་རྒྱལ་ནོར་བུ་བཟང་པོ་བཞུགས། །ཆོས་རྒྱལ་ཁོང་
ལ་བཙུན་མོ་མང་ན་ཡང་། ། ལྷ་སྲས་ ཡིད་འཕྲོག་འདྲ་བ་ཁོང་ལ་
མེད། ། ཡིད་འཕྲོག་རྒྱལ་པོ་ཁོང་ལ་ཕུལ་གྱུར་ན། ། རྒྱལ་པོ་དེ་ལ་་
བཙུན་མོའི་མཆོག་འགྱུར་ཞིང་། །རྔོན་པ་ཁྱོད་ལ་ཅི་འདོད་ཡོང་བ་
དང༌། །ཡིད་འཕྲོག་མ་ཡང་སྲོག་གི་ཉེན་ལས་ཐར། །དེ་ལྟར་ཡིད་ལ་
ཞོག་དང་རྔོན་པའི་བུ། ། ཞེས་གསུངས་པས་རྔོན་པ་ན་རེ། ཡང་
གཅིག་གསོན་དང་དྲང་སྲོང་ཆེན་པོ་ལགས། ། རྔོན་པས་བསམ་བློ་
ཞིབ་པར་བཏང་བ་ལ། ། བྱང་ཕྱོགས་རྒྱལ་པོ་རྔོན་པའི་དཔོན་པོ་་



ཡིན། ། ད་ཕན་མིག་མཐོང་མེད་ཀྱང་རྣ་ཐོས་ལ། །རྒྱལ་སྲས་ནོར་
བཟང་ཞེས་བྱའི་ཆོས་རྒྱལ་དེ། ། མཛད་བཟང་རྫུ་འཕྲུལ་ལྡན་པའི་
རྒྱལ་པོ་ཡིན། ། འཛམ་གླིང་ས་ཐོག་འདི་ན་དཀོན་ནོ་ཞེས། ། ཡིད་
འཕྲོག་འབུལ་ན་དེ་མིན་སུ་ལ་འབུལ། ། རྔོན་པས་མཛེས་མ་བཟུང་
བའི་དཀའ་ལས་དང༌། ། མཛེས་མ་ཡིད་འཕྲོག་ལྷ་མོའི་བཞིན་རས་
ལ། ། རྔོན་པས་ཞིབ་པར་བལྟས་ན་བློ་སེམས་ཀྱིས། ། ཕོད་པར་་་་་
དཀའ་བའི་ངང་ཚུལ་འདི་འདྲ་ལ། །ལྷག་དོན་ནུབ་གཅིག་སྐྱོད་རྒྱུ་མ་
བྱུང་བར། །བློ་ཡིས་ཐོངས་བར་དཀའ་འོ་དྲང་སྲོང་ལགས། །འོན་
ཏེ་དབང་ཆེན་དཔོན་པོས་འཕྲོག་གྱུར་ན། །ཕུལ་ངོ་བཙོང་རིན་གང་
ཡང་མ་བྱུང་རུང་། །བྱ་ཐབས་བྲལ་བསམ་བློ་སྣ་མང་བ་ཡི། ། རང་
ཐག་རང་གིས་ཆོད་པའི་རྔོན་པ་དགའ། །ཞེས་མཛེས་མའི་ཞལ་རས་
ལ་བལྟ་ཞིང་གམ་དུ་བསྡད་པས། དྲང་སྲོང་ན་རེ། ཚུར་ལ་ཉོན་
དང་སྟོབས་ལྡན་རྔོན་པའི་བུ། །ལེགས་པར་ད་དུང་བསམ་བློ་ཞིབ་ཏུ་
ཐོངས། ། རྔོན་པ་འཆར་སྒོ་ཟབ་ཀྱང་བློ་སྣ་མང་། །རྔོན་པ་རང་གིས་
ཇི་ལྟར་ཟེར་བ་བཞིན། ། རྒྱལ་པོས་འཕྲོག་ན་གྱེན་ལྡོག་སུ་ཡིས་་་་་
ནུས། །འཕྲོག་པས་མི་ཚད་རྔོན་པའི་སྲོག་ཀྱང་འདོར། ། བློ་སྣ་མང་
ཡང་དྲང་སྲོང་ང་ལ་ཉོན། །མི་རིང་འཕྲལ་མ་མྱུར་དུ་བྱང་དུ་སོང་། །
ཡིད་འཕྲོག་གཙུག་རྒྱན་བཅས་པ་རྒྱལ་པོར་ཕུལ། ། རྔོན་པའི་བློ་ལ་
ཡོད་པའི་བྱ་དགའ་ལོངས། །སྔོན་གྱི་ཡོང་རྐྱེན་འབྱུང་ཁུངས་ཞིབ་ཏུ་
ཞུས། །ཞེས་གསུངས་པས་ཡང་རྔོན་པ་ན་རེ། ཚུར་ལ་གསོན་དང་
དྲང་སྲོང་ཆེན་པོ་ལགས། ། རྔོན་པའི་སྲོག་དང་བསྡོས་ནས་ཡིད་་་
འཕྲོག་བཟུང་། །རང་ལ་མཁོ་སྟེ་ཐེངས་གཅིག་མ་ཆོད་ཀྱང༌། །ནོར་
བཟང་བཀའ་དྲིན་ཅན་ལ་ཕུལ་ཐུབ་ན། །འཕོངས་ཀྱང་འབུལ་ས་དེ་
མིན་གཞན་དུ་མེད། ། སྔར་ཡང་ལེགས་ཉེས་བླང་དོར་བླ་མས་་་་་



གནང༌། ། ད་ཡང་དྲང་སྲོང་བཀའ་བཞིན་རྔོན་པས་བསྒྲུབ། ། རྒྱལ་
མཆོག་ཁོང་ལ་ལྷ་མོ་འབུལ་དུ་འགྲོ ། ལྷ་སྲས་ཐུགས་ངལ་མ་མཛད་
ཡིད་འཕྲོག་མ། །རང་ཉིད་བྱང་ཕྱོགས་ཡུལ་ལ་ད་ལྟ་འགྲོ ། གཡས་
སུ་དོན་ཞགས་ལྷ་མོ་ཁྲིད་ནས་འགྲོ ། གཡོན་དུ་གཙུག་རྒྱན་དོ་ཤལ་
ཁུར་ནས་འགྲོ། བླ་མས་རྔོན་པར་སྐྱབས་འཇུག་སྔར་བཞིན་མཛོད། །
ཅེས་ཟེར་ནས་ལ་ཐོད་སྤྱི་བོར་བཅིངས་ཏེ་བྱང་ཕྱོགས་ཆོས་རྒྱལ་ནོར་
བཟང་ ལ་ མཛེས་ མ་ འབུལ་ བར་ ཆས་ སོ། ། ཡིད་འཕྲོག་ མ་ ན་ རེ།
ཚུར་ལ་གསོན་དང་དྲང་སྲོང་ཆེན་པོ་ལགས། ། དྲང་སྲོང་བཀའ་་་་
བཞིན་ཆོས་ཀྱི་རྒྱལ་པོ་དེར། ། རྔོན་པས་བུ་མོ་འབུལ་བར་གྱུར་ན་
ཡང་། ། རྒྱལ་པོས་སྙིང་རྗེར་དགོངས་ནས་བུ་མོའི་སྲོག ། བླུ་བས་
ཡིད་འཕྲོག་སྲོག་ལས་ཐར་ངེས་སམ། ། རྒྱལ་པོས་མ་བླུས་བུ་མོ་སྲོག་
ལ་བབས། །གང་ནས་བསམས་ཀྱང་ཡིད་འཕྲོག་བློ་སེམས་སྐྱོ། །དྲང༌
སྲོང་ཆེན་པོས་རྔོན་པར་དམ་བཅས་པའི། ། བུ་མོའི་སྲོག་སྐྱོབ་མཛད་
པར་ཅིས་ཀྱང་འཚལ། །བུ་མོའི་བློ་སེམས་སྐྱོ་བའི་ངང་ཚུལ་འདི། །
ཕྱོགས་བཅུའི་སངས་རྒྱས་རྣམས་ཀྱི་བྱིན་མཐུ་ཡིས། །མྱུར་དུ་སྒྲོལ་ལ་
སླར་ཡང་ལྗོན་པའི་ཡུལ། ། མཐོང་ཞིང་ཡབ་ཡུམ་གཉིས་དང་མཇལ་
བར་ཤོག།ཅེས་གསུངས་ནས་ཕྱོགས་དང་ཕྱོགས་མཚམས་ཀུན་ལ་ཕྱག་
འཚལ་ཞིང་སྨོན་ལམ་བཏབ་སྤྱན་ཆབ་བསིལ་བས་དྲང་སྲོང་ན་རེ།
ཚུར་ལ་གསོན་དང་ལྷ་སྲས་ཡིད་འཕྲོག་མ། ། བུ་མོ་ཐུགས་ངལ་མ་
མཛད་བདག་ལ་གསོན། ། བྱང་ཕྱོགས་ཆོས་རྒྱལ་ཁོང་དང་ཡིད་་་་་
འཕྲོག་གཉིས། ། ལས་སྨོན་ཡོད་པས་ཐུགས་ངལ་མ་མཛད་པར། །
རྔོན་པ་དང་བཅས་མྱུར་བར་བྱང་དུ་བྱོན། ། སྟོབས་ལྡན་ཁྱོད་ཀྱང་
ཁས་བླངས་མ་ཡོལ་བར། ། བྱང་ཕྱོགས་རྒྱལ་པོའི་ཕྱག་ཏུ་བུ་མོ་་་་
ཕུལ། །ཡིད་འཕྲོག་རྔོན་པ་གཉིས་ཀྱི་བསམ་པའི་དོན། ། ཇི་བཞིན་
11



འགྲུབ་པ་ངས་ཀྱང་སྨོན་པ་བྱེད། ། ཅེས་གསུངས་པས། ཡིད་་་་
འཕྲོག་རྔོན་པ་གཉིས་ཀྱིས་དྲང་སྲོང་ལ་ཕྱི་ཕྱག་འཚལ་ནས་ཕེབས་
སོ། །བར་ཞག་གསུམ་ལ་ཕོ་བྲང་དགའ་བའི་བསམ་གླིང་གི་ལྕགས་
རིའི་སྒོ་དྲུང་དུ་ཕེབས། སྐྱེ་བོ་ཕོ་མོ་མང་པོས་ཡིད་འཕྲོག་མ་ལ་བལྟ་
ཞིང་ཡ་མཚན་ངོ་མཚར་སྐྱེས་ནས་ཀུན་མཐའ་སྐོར་དུ་འཚོགས་ཤིང་
སྒོ་ར་བ་དེས་ཅི་ཡིན་བསམ་ཞིང་བལྟས་པས་རྔོན་པ་ན་རེ། ཚུར་ལ་
གསོན་དང་དགོངས་དང་སྒོ་ར་བའི་དཔོན་པོ། ། སྒོ་རའི་དཔོན་པོ་
རྔོན་པ་ང་ཉིད་ལ་གསོན་དང༌། །རྔོན་པ་ཡོང་བ་ཀེའུ་རིའི་བྲག་ཕུག་
ནས་ཡོང་ངོ༌། ། དྲང་སྲོང་ཆེན་པོ་བཞུགས་པའི་ས་ཕྱོགས་ནས་ཡོང་
ངོ༌། ། ཡོང་དོན་ཕོ་བྲང་དགའ་བའི་བསམ་གླིང་དུ་ཡིན་ནོ། ། ཆོས་
རྒྱལ་ནོར་བུ་བཟང་པོའི་སྐུ་མདུན་དུ་བཅར་རོ། ། རྒྱལ་མཆོག་དེ་
འདྲའི་སྙན་དུ་འདི་བཞིན་རང་གསོལ་དང་། །རྔོན་པ་གྲེ་འགྱུར་སྙན་
པ་ཞིག་སླེབས་འདུག་རང་ཞུ་མཛོད། །གཡས་ན་ན་ཆུང་མཚར་པོ་
ཞིག་འཁྲིད་འདུག་རང་ཞུ་མཛོད། །གཡོན་ན་ནོར་བུའི་དོ་ཤལ་ཞིག་
འཁྱེར་འདུག་རང་ཞུ་མཛོད། །གཏམ་དང་སྐད་ཆ་སྙན་པོ་ཞིག་ཡོད་
དོ་རང་ཞུ་མཛོད། །རྒྱལ་པོའི་མཇལ་ཁ་མི་རིང་མྱུར་དུ་རང་དགོས་
ཞུས། ། དེ་འདྲ་སྒོ་རའི་དཔོན་པོས་འཕྲལ་མ་མྱུར་དུ་ཞུས་ཤིག །
ཅེས་ཞུས་པས་སྒོ་ར་བས་ཀྱང་ཡིད་འཕྲོག་གི་སྐུ་གཟུགས་ལ་ལེགས་
པར་བལྟས་ནས། མི་རིང་བར་ཕོ་བྲང་དུ་ཕྱིན། མགྲོན་གཉེར་
རྣམས་ལ་རྔོན་པས་ཇི་ལྟར་ཟེར་བ་བཞིན་ཞུས་པས། མགྲོན་་་་་་
གཉེར་རྣམས་ནས་ཀྱང་དེ་མ་ཐག་ཏུ་རྒྱལ་པོའི་སྙན་དུ་གསོལ་བས་
རྒྱལ་པོ་ཉིད་རབ་ ཏུ་དགྱེས་ནས་འདི་སྐད་དོ། ། མགྲོན་གཉེར་མ་
ཡེངས་རྣ་བའི་དབང་པོ་ཉོན། ། དེང་དུས་ང་ཡི་རྨི་ལྟས་བཟང་བ་
དང༌། །དེ་རིང་གཏམ་དེ་ཐོས་པ་ཤིན་ཏུ་ལེགས། །ཕོ་བྲང་སྒོ་དྲུང་



འགག་གི་རྔོན་པ་དང༌། །ན་ཆུང་བཅས་པ་ང་ཡི་མདུན་དུ་ཐོངས། །
གཟིམ་ཆུང་དཀྱིལ་དུ་ཁྲི་གདན་ལེགས་བརྒྱབ་ནས། ། ཇ་ཆང་ལ་་་
སོགས་ཟས་སྐོམ་ཅི་ཡང་གཤོམས། ། ཞེས་བཀའ་བསྩལ་བས་བློན་
འབངས་རྣམས་ནས་རྒྱལ་པོའི་བཀའ་བཞིན་གཟིམ་ཆུང་དཀྱིལ་དུ་ཁྲི་
གདན་ལེགས་པར་བརྒྱབ། རྒྱལ་པོ་ཉིད་མཚན་གཟིམ་ཁང་ནས་
གདན་དྲངས། རྔོན་པ་དང་ ཡིད་འཕྲོག་མ་ལ་མཇལ་ཁ་གནང་
བས་གཟིམ་ཆུང་གི་ཐེམ་པར་འཛུལ་བ་དང་འབྲུག་སྒྲ་སྒྲོགས་ཤིང་
རྔོན་པས་ཕྱག་འཚལ་གཙུག་རྒྱུན་ལག་ཏུ་ཁྱེར་ནས་འདི་སྐད་དོ། །ཨེ་
མ་གསོན་དང་མི་དབང་ལྷ་ཡི་སྲས། །ལེགས་པར་དགོངས་དང་ཆོས་
ཀྱི་རྒྱལ་པོ་ལགས། ། བདག་གིས་འཁྲིད་པའི་ཡིད་འཕྲོག་ལྷ་མོ་་་་་་
འདི། །རིགས་ནི་ལྗོན་པ་རྟ་མགོ་ཅན་གྱི་སྲས། །ཚངས་པ་འདུ་བའི་
ཁྲུས་ཀྱི་རྫིང་བུའི་ཁར། ། འདིས་མཚོན་ལྷ་མོ་མང་པོ་ཁྲུས་ལ་་་་་་
ཕེབས། ། དེའི་ཁྲོད་རྔོན་པས་ཞགས་པ་བཏབ་པ་ཡིས། ། ལྷ་སྲས་་
འདི་འདྲ་རྔོན་པས་བཟུང་ནས་ཀྱང༌། །ཀེའུ་རིའི་དྲང་སྲོང་བློ་གྲོས་
རབ་གསལ་ནས། ། བདག་ཅག་རྔོན་པའི་རྣ་བར་འདི་ སྐད་་་་་་་་
གསུངས། ། ལྷ་སྲས་ཡིད་འཕྲོག་ཁོང་ནི་གཙང་སྦྲ་ལྡན། ། ཁྱོད་ནི་་
རྔོན་པའི་བུ་སྟེ་རིགས་རུས་ངན། །ཁྱོད་ལ་འདི་ཡིས་ཕན་ཐོགས་ཡོང་
དཀའ་བས། །བྱང་ཕྱོགས་ཆོས་རྒྱལ་ནོར་བུ་བཟང་པོ་ལ། ། ཕུལ་ན་
རྒྱལ་པོའི་བཙུན་མོ་མཆོག་གྱུར་ཡིན། །རྔོན་པར་ཅི་འདོད་རྒྱལ་པོས་
བསྩལ་ཡོང་ཞེས། ། གཙུག་རྒྱན་ལྷ་མོ་བཅས་པ་འབུལ་དུ་ཡོང༌། །
རྔོན་པའི་ལྟོ་གོས་གཏམ་གསུམ་ཞུ་རུ་ཡོང་། །ངོ་མཚར་ནོར་བུའི་དོ་
ཤལ་འདི་བཞེས་ཤིག ། ལྷ་སྲས་ཡིད་འཕྲོག་མཛེས་མ་འདི་བཞེས་
ཤིག ། ཞིབ་པར་ཡོང་རྐྱེན་རྔོན་པས་རྗེས་སུ་ཞུ། །ཞེས་གཙུག་རྒྱན་
རྒྱལ་པོའི་ཕྱག་ཏུ་ཕུལ་བས་རྒྱལ་པོ་རབ་ཏུ་དགྱེས་ནས་རྒྱལ་པོའི་་
13



གསེར་ཁྲིའི་མདུན་དུ་ཡིད་འཕྲོག་མ་ལ་གཡུ་ཁྲི་བརྒྱབ་ནས་དེར་་་་
བཞུགས། རྔོན་པ་དྲོ་འཇམ་སྟག་གདན་སུམ་བརྩེགས་ཀྱི་སྟེང་དུ་
བཞག་ རྒྱལ་བློན་ཀུན་ངོ་མཚར་བར་ གྱུར་ཅིང་རྒྱལ་པོ་ཆེན་པོ་
ནས་རྔོན་པར་འདི་སྐད་དོ། །ཚུར་ལ་ཉོན་དང་རྩལ་ལྡན་རྔོན་པའི་
བུ། ། ཁྱོད་ཀྱི་སྐྱེས་ཡུལ་གང་དང་དཔོན་པོ་སུ། ། ཀེའུ་རིའི་དྲང་སྲོང་
དེ་དང་རྔོན་པ་གཉིས། ། འགྲོགས་འདྲིས་བུ་མོ་འཛིན་ལུགས་ཡོང་
རྐྱེན་སོགས། །ཞིབ་པར་རྔོན་པས་ང་ལ་ད་ཤོད་ཅིག །གཙུག་རྒྱན་
བུ་མོ་སྦྱིན་པ་ངོ་མཚར་ཆེ། ། རྔོན་པར་ ཅི་འདོད་རྒྱལ་བུ་ང་ཡིས་་
སྟེར། ། ད་དུང་གཏམ་དང་གླེང་མོ་ཞིབ་ཏུ་ཤོད། ། ཅེས་གསུངས་་
པས། རྔོན་པ་ན་རེ། ཚུར་ལ་གསོན་དང་མི་དབང་ལྷ་ཡི་སྲས། །
ལེགས་པར་དགོངས་དང་རྒྱལ་བློན་འབངས་དང་བཅས། ། རྔོན་་་་
པས་ མི་གསང་དྲང་པོའི་གཏམ་འདི་ཞུ། ། འདི་ནས་དཔག་ཚད་
འགའ་ཞིག་འདས་པའི་ས། ། དཔག་ཚད་སུམ་བརྒྱ་འདས་པའི་ལྷོ་
ཤར་ན། །བྱང་ཕྱོགས་རྗེ་འབངས་ཀུན་གྱི་བླ་མཚོ་ཡོད། ། མཚོ་མིང་
པདྨ་བླ་མཚོ་ཞེས་སུ་གྲགས། །དེ་ཡི་མཚོ་མཐའ་བསྐོར་མི་བདག་ཅག་
གོ ། ཕ་ཡི་མིང་ལ་སྒྲ་གཅན་འཛིན་པ་ཟེར། །བདག་གི་མིང་ལ་
སྤང་ལེབ་འཛིན་པ་ཟེར། ། ཟས་སུ་ཉ་ཤ་སྐོམ་དུ་མཚོ་ཆུ་འཐུང༌། །
རྔོན་པ་བྱང་ཕྱོགས་རྒྱལ་པོའི་འབངས་སུ་གཏོགས། །རྟེན་མེད་ཁྲལ་
འུལ་གང་ཡང་ཡོད་མ་ཡིན། ། ཕོ་བྲང་རྒྱལ་པོ་མཇལ་བ་ད་རེས་་་་་
ཙམ། ། མི་ཆུང་ང་ལ་བསམ་པ་གཞན་ལས་ཆེ། ། ལྷོ་ཕྱོགས་རྒྱལ་པོ་
རང་འདོད་ཁར་ཚང་ནས། ། བྱང་ཕྱོགས་བླ་མཚོ་དེར་གནས་ཀླུ་་་
འཁོར་བཅས། །ལྷོ་ཕྱོགས་རྒྱལ་པོའི་ཡུལ་དུ་འགུགས་འདོད་ཀྱིས། །
ཟླ་བ་བཞི་པའི་ཚེས་པ་བཅོ་ལྔའི་ནུབ། །ནུས་ལྡན་སྔགས་པའི་སྐྱེ་བོ་
མཚོ་ཁར་ཡོང༌། ། མཚོ་མཐར་ ལྕགས་ཕུར་བརྒྱབ་ཅིང་ཚོན་སྣ་་་
74



བཅིངས། ། མཚོ་ནང་རྫས་དང་དུག་ཁྲག་ཐོད་པ་བསྒྱུར། ། མཚོ་མོ་
ཁོལ་ཞིང་ཀླུ་ཕྲན་ཕལ་ཆེར་ཤི ། ཀླུ་རྒྱལ་གདུང་བས་མནར་ནས་
རྔོན་པ་བོས། ། མི་འདོད་རྐྱེན་ངན་འདི་དང་འདི་བྱུང་ཟེར། །ཅི་
ཡིན་སྙམ་ནས་མཚོ་མཐའ་རྔོན་པས་བསྐོར། ། ལྷོ་ཕྱོགས་སྔགས་པའི་
སྐྱེ་བོ་འཇིགས་རུང་ཞིག ། མཚོ་ལ་རྒྱབ་བརྟེན་སྔགས་དང་ཕྱག་རྒྱུ་
བྱེད། ། མཐོང་མ་ཐག་ལ་རྔོན་པས་འདི་ལྟར་ཟེར། །བྱ་མང་བསམ་
སྦྱོར་ངན་པའི་མི་འཁྱམ་ཁྱོད། །འདིར་ཡོང་མཚོ་ལ་གནོད་འཚེ་བྱེད་
པ་ཡི། ། དགོས་དོན་ཅི་ཡིན་ཞེས་སྨྲས་གྲི་གུག་བསྣུན། ། མགོ་བོར་
ཕོག་སྟེ་སྔགས་པ་བསྒྲལ་བར་བྱས། །མཚོ་མོ་ཀླུ་བཅས་སྔར་ལྟར་བཟོ་
དགོས་པའི། །རྔོན་པས་དཔའ་སྐད་བསྒྲགས་ནས་རྡོ་ཚིག་བླངས། །
སྔགས་པ་ཞུམ་སྟེ་རྔོན་པས་ཅི་ཟེར་བསྒྲུབས། ། མཚོ་མཐའི་ལྕགས་
ཕུར་དར་སྣ་མ་ལུས་བསྡུས། །མཚོ་ནང་རྫས་སྣ་བཏོན་ནས་སྨན་སྣ་
བཏབ། །མཚོ་ཡང་སྔར་བཞིན་སོང་ནས་ཀླུ་ཡང་གསོས། །དེ་འཕྲལ་
སྔགས་པ་རྔོན་པས་བསྒྲལ་བ་ལ། ། ཕྱི་ཉིན་ཀླུ་རྒྱལ་ཡོང་ནས་འདི་
སྐད་ཟེར། ། རྔོན་པ་དྲིན་ཆེན་ཡིན་པས་མཚོའི་ནང་དུ། ། ཀླུ་ཡི་ཕོ་
བྲང་ཡོད་པས་དེར་ཤོག་ཟེར། ། ཕྱིན་པས་སྐྱིད་ལ་ཡ་མཚན་ལྟད་མོ་
ཆེ། ། དགྱེས་དགྱེས་དེར་བསྡད་དེ་ནས་རང་ཡུལ་དུ། །ཡོང་ཁར་བྱ་
དགའ་ ཡིན་ཞེས་ནོར་བུ་ཞིག ། རྔོན་པར་བྱིན་ཏེ་མཚོ་ཡི་ཁ་ལ་
ཕྱིན། །ནོར་ཉམས་མ་ཆོད་ཀེའུ་རིའི་བྲག་ཕུག་ཏུ། །དྲང་སྲོང་དྲུང་
དུ་རྔོན་པས་འདྲི་རུ་ཕྱིན། །བླ་མས་ནོར་བུའི་བཟང་བཤད་མང་དུ་
གནང༌། །དྲང་སྲོང་ལོ་ནི་ལྔ་བརྒྱར་ཉེ་ཞེས་པ། །ཚེ་རིང་དེ་འདྲ་ཡོང་
བའི་རྒྱུ་དྲིས་པས། ། འདི་ནས་དཔག་ཚད་འགའ་ཞིག་འདས་པ་་་
ན། །ཚངས་པ་འདུ་བའི་ཁྲུས་རྫིང་ཡོད་དོ་ཞེས། །དེ་རུ་ལྷ་བཙན་དྲི་
ཟ་ལ་སོགས་པའི། །བུ་མོ་མང་པོ་ཁྲུས་ལ་ཡོང་བ་ཡིན། ། དེ་རྣམས་
75



མཐོང་ཞིང་ལྷ་ཁྲུས་བཏུང་བ་ཡིས། །ཚེ་རིང་ཡོང་བའི་རྒྱུ་ནི་དེ་ཡིན་
གསུངས། ། དེ་ན་བདག་ཀྱང་འགྲོ་ཞེས་དེར་ཕྱིན་པས། །ལྷ་བཙན་
དྲི་ཟ་ལ་སོགས་དུ་མ་ཡི། ། མཛེས་མ་མང་པོ་ཁྲུས་ལ་ཕེབས་པ་་་་
མཐོང་། །དེ་རྣམས་རྔོན་པའི་ཡིད་དུ་སོང་བ་ལ། །འཛིན་ཐབས་ཀླུ་
ཡི་ནོར་བུ་དོན་ཞགས་དེ། ། སླར་ཡང་རྔོན་པས་བླངས་ནས་ཡིད་་
འཕྲོག་བཟུང་། ། དྲང་སྲོང་བཀའ་བཞིན་རྒྱལ་པོའི་བཙུན་མོར་་་་་
ཕུལ། །ངོ་མཚར་ཡ་མཚན་ཆེ་བའི་སྙན་ཞུ་དེ། །རྗེ་འབངས་ཀུན་གྱི་
ཐུགས་སུ་འཇགས་ལགས་སམ། །ཞེས་ཞུས་པས་རྒྱལ་བློན་རྣམས་ངོ་
མཚར་ཡ་མཚན་སྐྱེས་ཤིང་པད་མཚོར་མཚོ་ རྫས་འདེབས་པའི་དོ་
དམ་ལ་འགྲོ་མི་ནང་བཟན་འགའ་རེ་ནས་རྔོན་པ་ངོ་ཤེས་ནས་ཡིད་
ཆེས་པར་གྱུར་ཅིང་། དེ་ཉིན་རྒྱལ་པོ་དང་ལྷ་ མོ་ མཇལ་བས་ལྷ་
རྣམས་ཀྱིས་བཀྲ་ཤིས་མངའ་གསོལ་གྱི་མེ་ཏོག་གི་ཆར་ཕབ། བར་
སྣང་ནས་ལྷའི་རོལ་མོའི་སྒྲ་སྒྲོག་ཅིང་ངོ་མཚར་བའི་ལྟས་ཕུན་སུམ་
ཚོགས་པ་བྱུང་ཞིང༌། ལྗོན་པའི་རྗེ་འབངས་རྣམས་ཀྱང་མྱ་ངན་
ལས་གྲོལ་ལོ། །རྒྱལ་པོ་ན་རེ། སྟོབས་ནུས་ལྡན་པའི་རྔོན་པ་ཚུར་
ཉོན་དང་། ། ཁྱོད་ཀྱིས་བྱང་ཕྱོགས་ཡུལ་ལ་དྲིན་ཆེན་པོས། ། ལན་
གཅིག་མིན་པར་བསྐྱངས་པ་ངོ་མཚར་ཆེ། ། ལྷག་པར་ལྷ་སྲས་ཡིད་
འཕྲོག་འདི་འདྲ་བ། ། ས་སྟེང་རྒྱལ་པོ་གཞན་ལ་སྔོན་ཆད་མེད། །
ཁྱོད་ལ་བདག་རྐྱེན་མཐོང་བཟོས་བྱ་འོས་པས། །རྔོན་པས་གང་་་
བསམ་རེ་བ་ཡིད་སྐྱོང་བ། ། སང་ནས་བཟུང་སྟེ་ཉིན་ཞག་མང་པོའི་
རིང༌། ། ཞོལ་གྲོ་དགྱེས་ སྟོན་ཚོགས་པའི་རྟེན་འབྲེལ་ གྱི། ། ཆབ་་་་
འབངས་ཀུན་ཚོགས་བཀྲ་ཤིས་མངའ་གསོལ་བྱ། །རྔོན་པས་འདོད་
དེ་ཞུ་འོས་སང་མོལ་ཞིག ། དེ་རིང་རྟེན་འབྲེལ་ཙམ་གྱིས་འདི་ལྟར་
བཞེས། ། ཞེས་གསུངས་ནས་ཇོན་པར་དར་ཟབ་ཀྱི་གྱོན་པ་ཆ་ཚང་
76



ཐོག ། དཔའ་དར་ཟས་སྐོམ་མང་དུ་གནང་ནས་ཤག་ཞིག་ ཏུ་་
གཡོག་མི་བཞི་བཅས་བསྩལ་ལོ། །དེའི་གནས་ཚུལ་ཡབ་ཡུམ་གཉིས་
ནས་མཁྱེན་ཏེ་རབ་ཏུ་དགྱེས་ནས་ཕོ་བྲང་དགའ་བའི་བསམ་གླིང་དུ་
ཕེབས་ཏེ་གཟིམ་ཆུང་གཅིག་ཏུ་ལྷན་རྒྱས་སུ་བཞུགས། ཡབ་ནོར་
ཆེན་ནས་འབངས་རྣམས་ལ་བཀའ་བསྒོས་ཏེ་སང་ནས་བཟུང་དགྱེས་
སྟོན་ཚུགས་རྒྱུའི་བྲོ་གཞས། རྟ་རྒྱུག མདའ་འཕེན་ལ་ སོགས་
དང་། ཕྱི་ནས་དགྱེས་སྟོན་ཞུ་མི་གོ་རིམ་སོགས་རྒྱལ་ཁབ་ཆེན་པོའི་
བྱ་ གཞག་ རླབས་ པོ་ ཆེའི་ མཛད་ བཟང་ གི་ བཀའ་ བགྲོས་ ཤིང༌།
བྱང་ཕྱོགས་རྗེ་འབངས་ཀུན་ལ་སྐྱིད་པའི་ཉི་མ་ཤར་བས་རྔ་བརྡུང་
དར་འཕྱར་སོགས་ཀྱིས་བསྐུལ་ཡིག་ཀྱང་ཆབས་ཅིག་ཏུ་དྲིལ་བསྒྲགས།
ཡིད་འཕྲོག་མ་ལ་རིན་པོ་ཆེའི་སྐུ་རྒྱན་དང་དར་ཟབ་ཀྱི་ན་བཟའ་
བསམ་གྱིས་མི་ཁྱབ་པ་འབུལ་བ་གནང་ཞིང་། ཞལ་ཏ་མ་ཀུན་་་
དགའ་དཔལ་མོ་དང་། འཛོམས་སྐྱིད་གཉིས་ཀྱིས་མཚོན་ན་ཆུང་
བཅུ་ཕྲག་གཅིག་བསྐོ་བཞག་མཛད། ས་འབྲུག་ཟླ་བ་བརྒྱད་པའི་
ཚེས་ཉི་ཤུ་རེས་གཟའ་ཕུར་བུ་དང་། སྐར་མ་རྒྱལ་འཛོམས་པའི་
དུས་ཚེས་ཕུན་སུམ་ཚོགས་པའི་ཉིན་ཕོ་བྲང་དགའ་བའི་བསམ་གླིང་
གི་ཚོམས་ཆེན་འདོད་དགུ་འཁྱིལ་བའི་ནང་དུ་རྒྱལ་པོ་ཡབ་སྲས་ལ་
གསེར་ཁྲི། ཡུམ་མཆོག་ཡིད་འཕྲོག་གཉིས་ལ་གཡུ་ཁྲི། དེ་ནས་
མུ་མཐུད་བཙུན་མོ་ལྔ་བརྒྱར་ཤིང་ཁྲི་བརྒྱབ། མདུན་གྲལ་ གྱི་་་་་
འགོར་རྔོན་པ་དྲོ་འཇམ་སྟག་ལྤགས་སུམ་བརྩེགས་ཀྱི་གདན་ལ་བཞག
ཕྱི་ནང་ གི་ འབངས་ རྣམས་ གོ་ རིམ་ གྱིས་ གཡས་ གཡོན་ དུ་ བསྡད།
ཞལ་གྲོ་གསོལ་སྟོན་ཟབ་རྒྱས་སྔར་མ་གྲགས་པ་མཛད་ཅིང་ཡངས་
ཐོག་གི་རྩེར་ལྷ་གསོལ་རྔ་བརྡུང་། དར་འཕྱར། ལྕགས་རིའི་་
ནང་དུ་བྲོ་གཞས་དང༌། ཕྱི་རུ་རྟ་རྒྱུག་མདའ་འཕེན། སྐྱེ་བོ་མཆོག་
77



དམན་ཀུན་རང་རང་གི་ཆས་གཟབ་འབྱོར་གྱིས་ཕོ་བྲང་ཆེན་པོའི་ཕྱི་
ནང་བར་གསུམ་ལ་འགྲོ་བ་ལམ་ལ་མི་ཤོང༌། སྡོད་པ་ས་ལ་མི་ཤོང་།
ལྟད་མོ་མིག་མི་ཁོམ་པ་ལྟ་བུའི་རྣམ་སྤྱོད་དེར་ལྷ་རྣམས་བྱང་ཕྱོགས་
པར་སྨོན་པའི་ལྟད་མོར་འདུ་བའི་སྐབས་རྔོན་པར་མཐོང་བཟོས་ཀྱི་
བྱ་དགའ་ལེགས་སྐྱེས་བསྩལ་བའི་གཏན་ཚིག་ཏུ། དཀོན་མཆོག་
གསུམ་ལ་མི་ཕྱེད་པའི་དད་ལྡན། དཔའ་བོ་མཁའ་འགྲོ་ཆོས་སྐྱོང་
རྣམས་ཀྱི་དགྱེས་པ། དཀར་ཕྱོགས་སྐྱོང་བའི་ལྷ་ཀླུ་རྣམས་ཀྱི་་་་་
དཔུང་ཚོགས། མཁའ་མཉམ་སེམས་ཅན་གྱི་མགོན་སྐྱབས། ལྷ་
མི་མཛེས་མ་ ཀུན་ གྱི་གཏན་གྲོགས། མ་རུངས་བསྟན་དགྲ་ སྒྲོལ་
བའི་གཤེད་མ། བྱང་ཕྱོགས་རྒྱལ་རིགས་འཛིན་པ་ནོར་བུ་བཟང་
པོའི་གཏམ། རྩྭ་གཡོ་བ་རླུང་བཀོད་པ་བྱང་ཆུབ་སེམས་ཀྱི་རྟེན་
འབྲེལ་ལ་བརྟེན་པའི་སྐད་རིགས། འཚོ་བ། རྣམ་འགྱུར་མི་་་
གཅིག་པ་སྤྱི་དང༌། ཁྱད་པར་རྒྱ་གར་ལྷོ་བྱང་གི་སྐྱེ་བོ་སེར་སྐྱ་་་
མཆོག་དམན་བར་མ་ཉེ་འགྱངས་གང་ན་གནས་པ་རྣམས་ཀྱི་བསམ་
ཞིང་གོ་བར་འཇགས་རྒྱུར། རྔོན་པ་སྤང་ལེབ་འཛིན་པ་འདི་མཚོ་
ཆེན་པདྨ་བླ་མཚོའི་འདབས་སུ་གནས་པས་མཚོ་དེར་ལྷོ་ཕྱོགས་སྐྱེ་
བོའི་བྱེད་ངན་སྐབས་ཀྱང་། རྔོན་པས་བྱང་ཕྱོགས་རྗེ་འབངས་་
ཀུན་གྱི་དོན་དུ་ཀླུ་མཚོ་སྐྱབས། སྔགས་པ་བསྒྲལ། ལྷག་དོན་
ཚངས་པ་འདུ་བའི་ཁྲུས་ཀྱི་རྫིང་བུ་ནས་ལྗོན་པའི་ལྷ་སྲས་བཟུང་ནས་
ང་ལ་ཕུལ་ཞིང་ཡོང་རྐྱེན་འབྱུང་ཁུངས་ཡ་མཚན་པའི་གནས་ཚུལ་
དང་བཅས་བྱུང་བ་གང་ནས་བདག་རྒྱུན་གྱི་འོས་སུ་ཆེ་བའི་འགྲན་ཟླ་
བྲལ་ཞིང༌། མིང་དུ་བཛྲ་པ་ཏི་ཤྲཱི་ཧ་ན་ཞེས་མིང་གི་གཟེངས་བསྟོད།
གསར་སྦྱིན་ཡུལ་གྲུ་བྱ་ཡུལ་ཁུལ་ནས་གཞིས་ཁ་ཕུན་ཚོགས་མཐོང་
སྨོན་ཁང་གཞིས་རྒྱ་ཁྱོན་ཆེ་བ་རྩིས་ཁྲ་ཕྱི་ནོར་ནང་རྫས། སེ་ཧྲིག་
78



གཡོག་དུད་ལྔ་བརྒྱ། དེའི་ལག་འབབ་དེར་གསལ་འབྲོག་རིགས་སྦྲ་
དུད་བཅོ་ལྔ་བཅས་འཕྲི་མེད་གཙང་ཆོད་དུ་སྦྱིན་འཇགས་བྱས་པའི་
གཡོག་རིགས། ཕྱི་ཆུས། རི་ཀླུང་གི་བདག་ཐོབ་དབང་རིགས་
ཀུན་ལ་སུན་གཙེར་དུ་འགྲོ་བ་སུས་ཀྱང་བྱས་མི་ཆོག་པ་བཛྲ་པ་ཏི་ཤྲཱི་
ཧ་ན་རྒྱུད་བཅས་ཇི་སྲིད་འཚོའི་བར་བདེ་བར་གནས་ཆུག ཅེས་
གོ་བར་བྱ་བའི་ཡི་གེ་ ས་འབྲུག་ཟླ་ཚེས་དགེ་བར་ཕོ་བྲང་ཆེན་པོ་་་
ཕྱོགས་ ཐམས་ ཅད་ལས་རྣམ་པར་ རྒྱལ་ བ་དགའ་བའི་བསམ་ གླིང༌
ནས་བྲིས། ཞེས་པའི་གཏན་ཚིག་དང་དེའི་ཉིན་ལུས་ཆས། རྟ་
དྲེལ། གསེར་དངུལ། བྱུ་རུ། སྤོས་ཤེལ། བཙུན་མོ་ལྔ་་་་
བརྒྱུའི་འདེམ་ཁ་ཅི་འདོད་ཀྱི་གནང་ཆ་བཟང་པོས་རྔོན་པ་དབུལ་
བའི་སྡུག་བསྔལ་ལས་གྲོལ་ཞིང༌། ། མི་ཆུང་རིགས་ངན་རྔོན་པས་
བྱང་ཕྱོགས་རྗེ་འབངས་ཀུན་ལ་བཟང་བའི་བྱ་ཆེན་རིམ་པར་སྒྲུབ་
པའི་ལེའུ་སྟེ་གཉིས་པའོ། ། ། །
ས་འབྲུག་ཟླ་ཚེས་ནས་དགྱེས་ སྟོན་ཚུགས་པའི་ཟླ་བ་གཅིག་
ལྷག་ ཙམ་ ནས་ གྲོལ་ ཞིང་ དེའི་ རིང་ ལ་ རྔོན་ པ་ ཕོ་ བྲང་ དུ་ བསྡད།
དགྱེས་ སྟོན་ གྲོལ་བསྟུན་རྔོན་པར་གསར་དུ་ གནང་བའི་ ས་ རིགས་
རྣམས་རྩིས་སྤྲོད་ཀྱི་སྤྲོད་དཔང་དང་བཅས་བསྩལ་བས་ཕྱོགས་དེར་
ཕྱིན། ཡིད་འཕྲོག་མ་མཚར་བས་ལྟ་ན་ཆོག་མི་ཤེས་པའི་སྙན་་་་
གྲགས་དེར་འདུས་སྐྱེ་བོ་ཕོ་མོ་ཀུན་ནས་གླེང་ཞིང་མཛད་བཟང་ཡོན་
ཏན་ཡང་མཛངས་མའི་བྱ་སྤྱོད་ཀུན་ཚང་ཞིང་། ཡིད་འཕྲོག་་་་་
མཐོང་རྗེས་བཙུན་མོ་ལྔ་བརྒྱ་ཀུན་སྤྲེའུ་ལྟར་སོང་འདུག་ཅེས་ངོ་ལྐོག་
ཏུ་གླེང་ཞིང༌། རྒྱལ་པོ་ཉིད་ནི་ཡིད་འཕྲོག་མ་བྱུང་རྗེས་བཙུན་མོ་ལྔ་
བརྒྱ་བསྙེལ་བར་ཉེ་ཞིང༌། ཡིད་འཕྲོག་མ་ནི་རྒྱལ་པོ་འདི་འདྲ་བའི་
གཟི་བརྗིད་ལས་ལྷག་པ་ལྷ་ཡུལ་ན་ཡང་མེད་དོ་སྙམ་རྒྱལ་པོ་ལ་དགྱེས་



པའི་འཛུམ་ཞལ་དང་བཅས་འདི་སྐད་དོ། །ཨེ་མ་གསོན་དང་མི་རྗེའི་
མཆོག་གྱུར་ཁྱེད། །ལེགས་པར་བུ་མོ་བདག་ལ་ཚུར་གསོན་དང་། །
རྒྱལ་མཆོག་ཁྱེད་ཀྱི་དཔལ་དང་གཟི་བརྗིད་ཀྱིས། །བཀྲག་མདངས་
ཉི་ཟླའི་ཁེངས་པ་འཕྲོག་བྱེད་ཅིང་། ། དཔའ་ཞིང་རྟུལ་ཕོད་མཛད་
བཟང་ལ་གཞིགས་ན། ། ཚངས་པ་བརྒྱ་བྱིན་གཉིས་ཀྱང་ཞུམ་པར་
བྱེད། ། ཁམས་གསུམ་འདི་ན་འགྲན་ཟླ་བྲལ་བ་ཁྱེད། ། བུ་མོའི་་་་་
གྲོགས་སུ་ཡོང་བའི་བསོད་ནམས་དེ། །མགོན་སྐྱབས་དཀོན་མཆོག་
གསུམ་གྱི་ཐུགས་རྗེའོ། ། ཁྱོད་ཉིད་མཐོང་བ་ཙམ་གྱིས་དུག་གསུམ་
གྱི། ། སྡུག་བསྔལ་ཀུན་འཇོམས་མུན་སེལ་བདེ་བ་དང་། ། ཡིད་ལ་
འཆར་སྒོ་ཟབ་ཅིང་དབང་པོ་རྣོ། །ཟས་ལ་རོ་མཆོག་ལྡན་ཞིང་སྡུག་
བསྔལ་བརྗེད། །དུས་རིང་མྱུར་འགྲོ་དགའ་བ་བསྐྱེད་པ་ཡིས། །འདི་
འདྲ་ལྷ་ཡུལ་ལའང་ཆེར་དཀོན་གཤིས། །བུ་མོའི་སྲོག་བླུ་མཛད་པའི་
དྲིན་ཆེན་པོ། །ནམ་ཡང་བདག་ཅག་ཐུགས་ནས་མ་འདོར་ཞིག །
ཅེས་ཞུས་པས། རྒྱལ་པོ་ཉིད་ནས་ཡིད་འཕྲོག་གི་ཕྱག་ལ་འཆང་
ནས་འདི་སྐད་དོ། ། རབ་མཛེས་ སྙིང་དུ་སྡུག་པའི་ལང་ཚོ་མ། །
ལེགས་པར་དགོངས་དང་ལྷ་སྲས་ཡིད་འཕྲོག་མ། །ཁྱོད་ཉིད་ལྷ་ཡུལ་
ཀུན་གྱི་མཛེས་མའི་རྒྱུན། ། འཁོར་ལོ་སྡོམ་པའི་གནས་ཀྱི་ཊཱ་ཀིའི་་
གཙོ། །འགྲོ་བའི་དོན་དུ་ང་ཡི་རིག་མར་བྱོན། །འཁྱུད་རྒྱའི་བདེ་
བའི་གསལ་སྟོང་ཟུང་དུ་འཇུག ། ས་ལམ་བགྲོད་ལ་མུན་སེལ་སྒྲོན་
མེ་བཞིན། །ཀུན་གསལ་ཤེས་བྱའི་བླང་དོར་སྟོན་བྱེད་པའི། ། ཁྱོད་
མིན་གཞན་ལ་བདག་བློ་སྟོན་སྲིད་དམ། །དགྱེས་པར་རོལ་ཞིག་སྙིང་
གི་དགའ་སྟོན་མ། །ཞེས་གསུངས་ཤིང་གཅིག་གིས་གཅིག་ལ་དགྱེས་
པས་སྐད་ཅིག་ཀྱང་འབྲལ་མི་ཕོད་པ་དེའི་མཛད་པ་མཐོང་ན་སྐྱེ་བོ་
གཞན་རྣམས་ཀྱང་སྡུག་བསྔལ་དང་བྲལ་ཞིང་ཡིད་ལ་བདེ་སྐྱིད་བྱུང་
ཁ



བ་དང་། ཡུལ་དེར་ཆོས་དར། ཆར་ཆུ་དུས་འབེབས་ལོ་ལེགས་
སྐྱ་རྒྱས། ནད་མཚོན་མུ་གེའི་རྒུད་ཚོགས་ཀུན་ཞི་བས་བདེ་སྐྱིད་
བསྐལ་བཟང་གི་དཔལ་ལ་སྤྱོད་པའི་སྐབས་ཇི་སྐད་དུ། གང་ན་
འགྲོ་བའི་དོན་བྱེད་ན། ། དེ་ཡི་འགྲམ་དུ་བདུད་རིགས་གནས། །
ཞེས་པ་ལྟར་འབྱུང་པོས་རྒྱུས་བརླམས་པའི་བཙུན་མོ་ལྔ་བརྒྱ་ཁྲོ་་་
ལངས། དེ་ཡང་སྔོན་དུ་དགྱེས་སྟོན་སྐབས་གྲལ་དང༌། ཕྱིའི་་
འབུལ་ བ་ མགུལ་ དར་ སོགས་ ལ་ ཡང་ཡིད་འཕྲོག་ མ་ལ་ ཟབ་ ཅིང༌།
ཀུན་གྱི་སྤྱི་གཏམ་ལ་ཡང་ཡིད་འཕྲོག་མཚར་ཚུལ་མཛད་བཟང་་་་་
སོགས་ཡོངས་གྲགས་སུ་གླེང་ཞིང་། རྒྱལ་པོ་ཉིད་ཀྱང་ཡིད་འཕྲོག་མར་
བརྩེ་དུང་ལྡན་ཞིང་། བཙུན་མོའི་ཁྲོད་ནས་རྔོན་པར་འདེམ་ཁ་
གནང་བས་ལྔ་བརྒྱ་བློ་ཕམ་ཞིང་མདོར་ན་ཡིད་འཕྲོག་མའི་ཞལ་ཏ་མ་
རྣམས་ལས་ཀྱང་མཐོང་ཆུང་བ་ལྟ་བུའི་འབངས་འཁོར་བྱིངས་ནས་
ཀྱང་འཇོག་ཆེར་མ་བྱུང་བ་སོགས་བཙུན་མོ་རྣམས་ཀྱི་བློར་མི་ཤོང་
བའི་ཁོ་རང་ནང་ཚགས་སུ་ཡིད་འཕྲོག་མི་འདོད་པའི་ལབ་གླེང་སྣ་
ཚོགས་བརྗོད་ཅིང༌། ཡིད་འཕྲོག་མེད་པའི་ཐབས་ལ་ཞི་དྲག་གང་
གི་ སྒོ་ ནས་ ཅི་ ལེགས་ གང་ ལེགས་ ཞེས་ པའི་ ནང༌ གྲོས་ བྱས་ ཀྱང་།
རྒྱལ་པོ་ཉིད་ཀྱི་དགོངས་པར་ཕོག་དོགས་རིམ་ལུས་ཀྱིས་ཡུན་རིང་
སོང་། མཐར་བཙུན་མོ་དེ་རྣམས་ཀྱི་ཁྲོད་ནས་ན་རྒན་པ་གཡོ་་་
འཁྲུལ་ལ་མཁས་པ་དོན་འགྲུབ་དཔལ་མོ་ཟེར་བ་ནས་འདི་སྐད་དོ། །
ཚུར་ལ་ཉོན་དང་རང་རེ་ལྔ་བརྒྱའི་ཚོགས། །བྱུར་གྱི་རྣ་འདྲེན་རིགས་
ངན་རྔོན་པ་དང་། །འཕོངས་བྱེད་རིར་གནས་བློ་གྲོས་རབ་གསལ་
གྱིས། །རྐང་འཁྱམས་ཡིད་འཕྲོག་ལྷ་མོ་ཟེར་བ་འདི། །འདིར་སླེབས་
བློན་འབངས་མགོ་ལྕོག་ཁ་ཤས་ནས། །རྒྱལ་པོར་སྙན་ཞུ་ཕུལ་བའི་ཨ་
གསར་གྱིས། ། སླེབས་འཕྲལ་མཇལ་ཁ་གནང་ཞིང་མཐོང་བཟོས་་་



བྱ། ། དཔོན་འབངས་ཀུན་འཁྲུལ་དགྱེས་པའི་དགའ་སྟོན་བྱས། །
རྒྱུན་གོས་གཡོག་མོ་ལ་སོགས་ཅི་འདོད་སྤྲད། ། འབངས་འཁོར་་་་་
རྣམས་ཀྱི་རང་རང་སྟེར་ཆ་ཡང་། ། དཔོན་གཡོག་ཐུག་འདྲའི་རང་
ཕྱོགས་གནང་ཆུང་བྱ། །མི་འཁྱམས་ཉ་པས་བསྐྱལ་བའི་བུ་མོ་ལ། །
འདི་ཙམ་རྒྱལ་པོས་མཐོང་ཆེ་ཡོད་ཟེར་ན། །རང་ཅག་ལྔ་བརྒྱ་རང་
རང་ཕ་མིང་གིས། ། སྟེང་སློང་བོས་སྐྱེལ་བྱས་པའི་བཙུན་མོ་ཞེས། །
གནང་ཆུང་བྱེད་པའི་རྒྱལ་པོའི་ཁྲེལ་གཞུང་བསམ། ། སྔར་གྱི་དུས་སུ་
བཙུན་མོ་ལྔ་བརྒྱ་ཟེར། ། རྒྱལ་པོའི་སྤྱན་ལ་ རྒྱུག་ཅིང་བརྩི་འཇོག་་
ཆེ། །ཡིད་འཕྲོག་ཟེར་བའི་རྐང་འཁྱམས་འདི་འབྱོར་ནས། །ལྔ་བརྒྱ་
རྒྱལ་པོའི་དྲུང་དུ་ཐར་མི་སྲིད། །ཡིད་འཕྲོག་མེད་པའི་ཐབས་ཤེས་མ་
བྱས་ན། །ཕྱིན་ཆད་གཡོག་མོའི་མཐོང་ཡང་བྱེད་པར་དཀའ། །ཡབ་
ཀྱི་མཆོད་གནས་རྣལ་འབྱོར་ཧ་རི་ནི། ། ཐབས་དང་མན་ངག་རྫུ་་
འཕྲུལ་ཤིན་ཏུ་ཆེ། ། དེ་ཡི་དྲུང་དུ་རང་ཅག་ཁ་ ཤས་བཅར། །ཡིད་
འཕྲོག་མེད་པའི་ཐབས་ཤིག་ཞུ་རུ་འགྲོ ། ཞེས་སྨྲས་པས་བཙུན་མོ་
རྒན་པ་དེས་ཇི་ལྟར་ཟེར་བར་ཀུན་ཁ་འཆམས་ནས། །དེའི་སང་ཉིན་
བཙུན་མོ་ཁ་གོ་ཆོད་པ་བཞི་གསང་ཐབས་ཀྱིས་འགྲོ་བར་ཐག་བཅད།
བཙུན་མོ་འགའ་རེ་ནས་ཡིད་འཕྲོག་མེད་པའི་ཐབས་ཤིག་བྱུང་ན་
རང་རང་གི་ལུས་ཆས་ཀྱང་བླ་མཆོད་ལ་འབུལ་དགོས་ཀྱང་འཕངས་
འགྱོད་མེད་ཅེས་པའི་འགྲོ་མི་རྣམས་ལ་མངགས་གཏམ་བྱེད། བླ་
མཆོད་ཧ་རི་གནས་པའི་ཕྱོགས་དེར་བཙུན་མོ་བཞི་གསང་ སྟབས་
ཀྱིས་ཕྱིན་ཏེ་རིན་པོ་ཆེའི་ཕྱག་རྟེན་སྤམ་མཐོ་བ་བཅས་ཕུལ་ནས་འདི་
སྐད་དོ། །ཚུར་ལ་གསོན་དང་མཆོད་གནས་ཆེན་པོ་ལགས། །ལེགས་
པར་དགོངས་དང་ནུས་ལྡན་སྐྱེས་བུ་ཁྱེད། །བདག་ཅག་བཙུན་མོའི་
ཕྱོགས་སུ་སྙན་གསོན་དང་། །བྱང་ཕྱོགས་རྒྱལ་འབངས་མཛད་སྤྱོད་
82



འདི་ལྟར་འདུག ། རིགས་ངན་རྔོན་པས་འཁྲིད་པའི་མི་འཁྱམས་
ལ། ། ཡིད་ འཕྲོག་ ཅེས་ པའི་ མིང་ བཏགས་ བཙུན་ མོར་ འཛིན། །
དགྱེས་སྟོན་ལེགས་སྐྱེས་སྔར་མ་གྲགས་སུ་མཛད། ། རྒྱན་གོས་གཡོག་
མོ་ལ་སོགས་མང་དུ་བསྩལ། །ལྔ་བརྒྱའི་ཕྱོགས་སུ་རྒྱལ་པོའི་ཐུགས་མི་
གཏོད། ། དེར་བརྟེན་འབངས་འཁོར་རྣམས་ཀྱིས་བརྙས་པར་་་་་་་་
བྱེད། །རྒྱལ་པོའི་དྲུང་དུ་ལྔ་བརྒྱ་མི་གཅིག་ཙམ། །མ་ཐར་ཟླ་བ་དུ་མ་
སོང་ལགས་གཤིས། །ཡིད་འཕྲོག་ནམ་ཉིན་མེད་པར་སྐུ་ལ་བཅར། །
བཅར་བས་མི་ཚད་ངོ་སྟོད་བཟོས་སྒོ་མཛད། །ལྔ་བརྒྱ་བློ་སེམས་ཕམ་
པ་བཟོད་དཀའ་ཡང་། ། རྒྱལ་པོའི་ཐུགས་དགོངས་འཁྲུག་དོགས་་
བཟོད་པ་སྒོམ། ། དེར་བརྟེན་དཔོན་གཡོག་ཡིད་འཕྲོག་དཔའ་་་་
བསྐྱེད་ནས། །དེ་འདྲ་ས་སྟེང་འདི་ན་མེད་མདོག་གིས། །ལྟ་བ་ཉིན་
རེ་བཞིན་དུ་ཇེ་མཐོར་འགྲོ ། དཔའ་སྐད་སྒྲོགས་ཤིང་རྣམ་འགྱུར་
ཅི་ རིགས་ སྟོན། ། ད་ སྐབས་ ལྔ་ བརྒྱ་ བྱ་ ཐབས་ མ་ མཆིས་ པས། །
བདག་ཅག་མི་བཞི་བླ་མའི་དྲུང་དུ་བཅར། །མཐུ་གཏད་སྲེག་མནན་
ཟོར་འཕེན་ཇི་དགོས་ཀྱང་། །ཡིད་འཕྲོག་མེད་པའི་ཐབས་ཤིག་ཅིས་
ཀྱང་འཚལ། ། དགོས་ཆ་བླ་མའི་བཀའ་བཞིན་ལྔ་བརྒྱས་འབུལ། །
བཙུན་མོའི་འདོད་དོན་འདི་འདྲ་སྒྲུབ་མཛད་ན། ། ལེགས་འབུལ་
མཆོད་ནས་ཆེན་པོའི་ཐུགས་འདོད་ལྟར། ། ལྔ་བརྒྱས་བསྒྲུབ་བོ་་་་
ཐུགས་རྗེས་མྱུར་དུ་གཟིགས། །ཞེས་ཞུས་པས་ཧ་རི་ན་རེ། ཚུར་ལ་
གསོན་དང་འདིར་ཕེབས་བཙུན་མོ་བཞི། །ལེགས་པར་དགོངས་
དང་ཨ་མཆོད་ང་ལ་གསོན། ། ཡིད་འཕྲོག་མཛངས་མའི་ཡོན་ཏན་
འཛོམས་ཞེས་པའི། །ཀུན་གྱིས་གླེང་ཞིང་ཨ་མཆོད་ངས་ཀྱང་ཐོས། །
རྒྱལ་པོས་ལྔ་བརྒྱར་སྤྱན་མཐོང་ཤོར་ཚུལ་སོགས། །ད་ཕན་ང་ཡི་རྣ་
བས་མ་ཐོས་ཀྱང༌། །ཁྱེད་ཅག་འདིར་ཕེབས་བཙུན་མོས་གསུངས་པ་
83



བཞིན། །བདེན་ཚེ་ནོར་བཟང་མཛད་སྤྱོད་སྐྱོན་དུ་གོ ། ལྷག་དོན་
ཡིད་འཕྲོག་འཁོར་བཅས་དཔའ་བསྐྱེད་ནས། །བྱེད་སྤྱོད་རང་ཤེས་
ཆེ་ཚུལ་ལྔ་བརྒྱ་བདེན། ། སྒྲ་འཛིན་སྔོན་ལ་སྐྱེས་པའི་རྣ་བ་དང༌། །
རྗེས་སྐྱེས་རྭ་ཅོ་བཙན་པའི་ངང་ཚུལ་འདི། ། ཨ་མཆོད་ང་ཡི་བློར་
ཡང་བབ་པ་དཀའ། ། ང་ཡིས་གང་ཤེས་བཙུན་མོའི་བསམ་ པ་་་་་་
བསྒྲུབ། །བསམ་དོན་སྒྲུབ་ན་ཁོ་བོའི་ལེགས་སྐྱེས་ཀྱང་། །རྔོན་པར་
བྱ་དགའ་གནང་བ་དཔེ་འདྲ་ལས། ། ཞུ་ཧམ་ཆེ་བ་ ཧ་རིས་ཅི་ལ་་
ནུས། །ཞེས་གསུངས་པས། བཙུན་མོ་གོ་ཆོད་པ་མི་བཞི་ནས་ཧ་
རིའི་ཞལ་བཞེས་ལ་འགྱུར་བ་མེད་པའི་ནན་ལྕག་ཞུས་ཏེ་ཕྱིར་ལོག
དེའི་གནས་ཚུལ་ལྔ་བརྒྱའི་ཚོགས་རྣམས་ལ་བཤད་པས་ཀུན་དགའ་
བར་གྱུར་ཅིང༌། ཨ་མཆོད་ཀྱིས་གཡོ་སྒྱུ་བཀོལ་ནས། ཡབ་རྒྱལ་
པོར་རྨི་ལྟས་ངན་པ་རིམ་པར་ཡོང་ཐབས་བྱས། ལྷག་དོན་ནུབ་
གཅིག་ཡབ་ཀྱི་མཚན་ལམ་དུ། ཁོ་རང་ཡབ་ཡུམ་སྲས་ཀྱི་ཚེ་ཐར་
ཡིན་ཞེས་པའི་ལུག་ཁྱུ་ཞིག་ལ་སྤྱང་ཀི་ལུག་ལས་མང་བ་ཤོར་བས་ལུག་
ཀུན་བསད། ལུག་མགོ་ཁ་ཤས་སྤྱང་ཀིས་ཁྱེར་ནས་ཐག་རིང་དུ་
ཕྱིན་པ་རྨིས་ཤིང་། དེར་རྒྱལ་པོ་ནོར་ཆེན་ཐུགས་དོགས་ཟོས་ནས་
མཆོད་གནས་དྲུང་དུ་དཔོན་གཡོག་ཁ་ ཤས་བྱོན་ཏེ་འདི་སྐད་ཅེས་
གསུངས་སོ། ། ཚུར་ལ་གསོན་དང་མཆོད་གནས་ཆེན་པོ་ལགས། །
ལེགས་པར་དགོངས་དང་མཁས་པའི་དབང་པོ་ལགས། །དེང་དུས་
ང་ཡི་རྨི་ལྟས་ངན་པ་ཡིས། ། བློ་སེམས་མ་བདེ་ཞག་ཤས་སོང་བ་་་
དང་། ། ལྷག་དོན་མདང་ནུབ་འཚུབ་ངོ་ཤིན་ཏུ་ཆེ། །བླ་མཆོད་དྲུང་
དུ་མོ་ཆེན་ཞུ་རུ་ཡོང་། ། གསལ་བར་ཤོད་མཛོད་མཆོད་གནས་ཆེན་
པོ་ལགས། །ཞེས་ཞུས་པས། ཧ་རི་ན་རེ། ཚུར་ལ་གསོན་དང་
ཡབ་ཆེན་རྒྱལ་པོ་ལགས། །རྣ་བ་མ་ཡེངས་ཨ་མཆོད་ང་ལ་གསོན། །
{
_84



ཉིད་ཀྱི་མཚན་ལམ་ངན་པ་མ་ལེགས་ ཤིང་། ། བདག་ ཅག་ལ་ཡང་
འཚུབ་ངོ་ཆེ་བར་འདུག །ཅི་ཡིན་བསམས་ནས་སྙན་ཞུར་བཅར་
འདོད་ཀྱང༌། །དེ་རིང་འདིར་ཕེབས་མཛད་པ་ཤིན་ཏུ་ལེགས། །མོ་
ཆ་གནང་ཚེ་ཆས་རྣམས་ཁྱེར་ཤོག་ཟེར། །ཞེས་མདུན་དུ་ཕྱིང་དཀར་
ཆེ་བ་ཞིག་བཏིང༌། ཕྱེ་མར། ཆང་ཕུད། དཀར་ཤ་ལག་གཡས།
མདའ་དར་རྣམས་མདུན་དུ་བཤམས། གབ་རྩེ་བཏིང་ནས་འདི་
སྐད་དོ། ། གསོལ་ལོ་གསོལ་ལོ་ལྷ་གསོལ་ལོ། ། རི་རབ་ཆེན་པོའི་་་
ཡངས་སྟེང་ནས། ། ལྷ་དབང་བརྒྱ་བྱིན་ལ་སོགས་པའི། ། རྩ་གསུམ་
ལྷ་རྣམས་མངའ་གསོལ་ལོ། ། རི་རབ་ཆེན་པོའི་བང་རིམ་ནས། །
རྒྱལ་ཆེན་རིགས་བཞི་འཁོར་བཅས་གསོལ། ། འཛམ་བུ་གླིང་གི་ས་
ཕྱོགས་ནས། །བརྟན་མ་བཅུ་གཉིས་འཁོར་བཅས་གསོལ། །དེ་རིང་
གསོལ་ཞིང་མཆོད་པ་ཡིས། །གསོལ་དོན་འདི་ཡི་མིང་ཞིག་ཞུ། །ང་
ཡིས་མི་ཤེས་ལྷ་ལ་དྲིས། ། ལྷ་ལ་ཡེ་ཤེས་སྤྱན་དང་ལྡན། །ལེགས་ན་
ལེགས་པའི་རྟགས་འདི་སྟོན། ། ལེགས་ཉེས་མ་འདྲེས་གསལ་པོར་
ཤོད། ། མོ་དང་པོ་བྱང་ཕྱོགས་ཡབ་ཆེན་རྒྱལ་པོའི་ཁྲི་ཆ་ལ། །ཕུ་རི་
མགོ་མཐོན་པོའི་དར་ལྕོག་དེ། ། དར་རླུང་གིས་བསྐྱོད་ནས་ལེགས་
གྱུར་ཀྱང་། ། རླུང་དམར་ནག་ཕྱོགས་བཞིར་གཡོ་བ་ཡིས། ། དར་་
རླུང་གིས་བསྐྱོད་ནས་གཞན་དུ་འགྲོ ། མོ་གཉིས་པ་ནོར་བཟང་
རྒྱལ་པོའི་སྐུ་ཆ་ལ། །ས་དོག་མོ་རོང་གི་ཆུ་འགྲམ་ན། །ཤིང་སྟག་མའི་
མེ་ཏོག་མདངས་མཚར་ཡང་། ། དགུང་ཆུ་འཛིན་འདུས་པའི་འབྲུག་
སྒྲ་སྒྲོག ། དུས་མྱུར་བར་མེ་ཏོག་སེར་བས་བཅོམ། །ཞེས་མོ་བབས་
པས། ཧ་ རི་ན་རེ། ཚུར་ལ་གསོན་དང་ཡབ་ཆེན་རྒྱལ་པོ་་་་་
ལགས། །ང་མཆོད་གནས་ཀྱིས་གབ་རྩེ་བཏིང་བ་ལ། ། མོ་ད་རེས་
ལས་འཚུབ་པ་ཡོང་མ་མྱོང༌། །ཁྱེད་ཡབ་སྲས་ཀྱི་ཁྲི་ཆ་འཚུབ་ངོ་ཆེ། །
85



སྒོས་བྱང་ཕྱོགས་སུ་དགྲ་ངོ་ཤིན་ཏུ་ཆེ། །ཞེས་ཞུས་པས། ནོར་ཆེན་
ན་རེ། མོ་དང་གཉིས་ཀྱི་མོ་ལུང་ངན་རྟགས་སུ། ། དོན་དག་ངོ་
ཡོད་ཅེས་གསུངས་པ་ལ། ། ཕྱོགས་ཕྱོགས་མཚམས་གང་ན་དགྲ་ངོ་
ཆེ། ། དེ་ཉེ་འགྱངས་བར་མ་གང་ལ་གནས། ། ཡང་མོ་ཚིགས་ཞུ་འོ་
གནང་དུ་འཚལ། །ཞེས་གསུངས་པས་ཨ་མཆོད་ན་རེ་ཕྱོགས་ཡུལ་ལ་
གནས་པའི་ལྷ་ཀླུ་བཀའ་གཉན་རྣམས་གསོལ་ལོ། །བྱང་ཕྱོགས་བྱུས་
མོ་རྒྱག་པའི་ལེགས་ཉེས་གསལ་བར་ སྟོན་མཛོད། ། ཟེར་ནས་མ་་་་
ཚིགས་གསུམ་པའི་བྱུས་མོ་དགྲ་བོ་བྱེད་པའི་དོན་ལ། བྱང་ཕྱོགས་
རྒྱལ་པོར་དགྲ་སྲི་ལངས་པ་ནི། ། ཐག་རིང་ལམ་གྱི་བགྲོད་པའི་བྱང་
ཕྱོགས་ན། །གཉའ་རེངས་མི་རྒོད་མང་པོ་ཁ་རྒྱས་པས། ། འདི་ལོ་
འཕེར་འདུལ་དཔུང་གིས་མ་བཅོམ་ན། ། ཕྱི་ལོ་ཚུར་འདུལ་རྒྱལ་པོའི་
ཆབ་ སྲིད་ ཉམས། ། ཞེས་ ནོར་ ཆེན་ ལ་ ཞུས་ པས། ཡབ་ ན་ རེ།
ཕྱོགས་དེར་དཔུང་འདེགས་མི་དགོས་པའི་རིམ་གྲོས་བཟློག་པ་ཞིག་
མཆིས་སམ་ཞེས་གསུངས་པས། ཧ་རི་ན་རེ། ཡབ་ཆེན་རང་གི་
དགོངས་པ་ལྟར་རིམ་གྲོས་བཟློག་མིན་གྱི་མོ་ཚིགས་བཞི་པའི་དོན།
བྱང་ཕྱོགས་མི་རྒོད་དཔུང་གིས་བཅོམ་ན་ཡང་། །དཔུང་རྒྱལ་རིམ་གྲོ་
མགོན་པོའི་གཡུལ་མདོས་དང་། །གཤིན་རྗེའི་འཆར་གཏོར་མ་མོའི་
སྤྱི་མདོས་དང༌། །ཁྲོ་རོལ་ཨར་གཏད་ལ་སོགས་སྲི་མནན་གྱི། །རིམ་
གྲོ་འབད་པས་ནོར་བཟང་དཔུང་བཅས་རྫོངས། །ཕ་རོལ་དགྲ་མགོ་
གནོན་པའི་བཟང་ངོ་ཤར། ། མི་རིང་རྩོལ་བས་བརྫངས་ན་ཤིན་ཏུ་
ལེགས། །ཞེས་ནོར་ཆེན་ལ་ཞུས་པས་ཡབ་ནོར་ཆེན་ན་རེ། དགྲ་བོ་
དེ་རྣམས་འདུལ་བ་ལ་རིམ་གྲོ་དཔུང་འདེགས་བཅས་བབས་འདུག་
ཀྱང་། གཞོན་ནུ་ནོར་བཟང་ ཐག་རིང་དུ་གཏོང་བ་ནི་མི་ཕོད།
འགྲོ་ ན་ ང་ རང་ འགྲོ་ བར་ རིགས་ གསུངས་ པས། ཧ་ རི་ ན་ རེ།



སྤྱིར་བྱང་ཕྱོགས་ཡུལ་ལ་ངན་རྟགས་ཤིག་ཤར་འདུག ། སྒོས་ཡབ་
ཆེན་རྒྱལ་པོའི་ཐུགས་སེམས་ལ་སྐྱོན་འདུག ། ང་ལ་མོ་ཆ་དགོས་
ཞེས་ལུང་གསལ་ལ་མི་ཉན། ། དགྲ་བོ་འདུལ་བར་ནོར་བཟང་མི་་
གཏོང་རང་ཟེར་ན། ། རྒྱལ་པོའི་ཆབ་སྲིད་དགྲ་བོས་བཟུང་བ་ལས་མི་
འདུག །ཅེས་ཟེར་ནས་མོ་ཆས་རྣམས་བསྡུས་པས། ཡབ་ཆེན་ན་
རེ། ཨེ་མ་ གསོན་དང་མཆོད་གནས་ཆེན་པོ་ལགས། །རྣ་བ་མ་་
ཡེངས་ཡབ་ཆེན་བདག་ལ་གསོན། །བདག་ཉིད་ནོར་བཟང་སྙིང་ལ་
བརྩེ་བ་ཡིས། ། གཏོང་མ་ཕོད་པར་ང་འགྲོ་ཟེར་བ་ལས། ། ཁྱེད་ཀྱི་མོ་
ལ་ཚད་འཛིན་མིན་མ་ཞུས། །ནོར་བཟང་མ་ཕྱིན་དགྲ་བོ་མི་འཐུལ་
ན། ། རང་རེའི་ཆབ་སྲིད་དོན་ཡིན་གཏོང་བ་ལས། །ཐབས་གཞན་
མ་མཆིས་སྙིང་ལ་བརྩེ་ཡང་གཏོང་། །མྱུར་འགྱངས་བུ་ཆུང་རང་གི་
བློ་དང་བསྟུན། ། ཞེས་གསུངས་ཀྱང་མཆོད་གནས་ ཁྲོས་པའི་ཚུལ་
གྱིས་ཅི་ཡང་མི་ཟེར། ཡབ་རྒྱལ་པོའི་ཐུགས་མ་བདེ་བར་ཕོ་བྲང་དུ་
ཕེབས་ནས་བློན་པོ་ཞིག་ནོར་བཟང་གི་དྲུང་དུ་བཏང་ནས་ཡབ་ཀྱི་
གཟིམ་ཆུང་དུ་ཕེབས་དགོས་པའི་བཀའ་འཕྲིན་དུ་བསྩལ་ནས་གཞོན་
ནུ་ནོར་བཟང་དེ་འཕྲལ་ཡབ་ཀྱི་དྲུང་དུ་ཕེབས་པས་ཡབ་ཆེན་ནས་
འདི་སྐད་དོ། །ཨེ་མ་ཉོན་དང་སྙིང་དང་འདྲ་བའི་བུ། །ནོར་བཟང་
མཚན་ཅན་ང་ལ་ཚུར་གསོན་དང༌། ། སྔོན་དུ་ང་ལ་རྨི་ལྟས་ངན་པ་
ཡིས། ། ཞག་ ཤས་སོང་ཞིང་ལྷག་དོན་ནུབ་ཅིག་ལ། ། ངན་རྟགས་་
འཚུབ་ངོ་ཆེ་བས་བློ་མ་བདེ། ། མཆོད་གནས་དྲུང་དུ་མོ་ཆ་ཞུ་རུ་
ཕྱིན། །མོ་ཆ་འཚུབ་ཅིང་དགྲ་ངོ་ཆེ་ཞེས་གསུངས། ། རང་རེའི་སྔོན་
གྱི་དགྲ་སྲི་ལངས་པ་ཡིས། ། བྱང་ཕྱོགས་མི་རྒོད་ཕ་བུ་ལངས་སོ་་་
ཞེས། ། འདི་ལོ་དཔུང་གིས་ཕར་འདུལ་མ་བྱས་ན། ། ཕྱི་ལོ་ཚུར་་་
འདུལ་ཡོང་ཞེས་གསུངས་ པ་ དང་། ། མི་རྒོད་འདུལ་བའི་བཀའ་་་༌
87



བབས་ང་ལ་མེད། །བུ་ཆུང་ནོར་བཟང་དགྲ་བོ་འདུལ་དུ་ཐོངས། །
ཨ་མཆོད་ཐུགས་དམ་འདི་འདྲ་བབས་བྱུང་གཤིས། ། ནོར་བཟང་
འགྲོ་བར་རིགས་སོ་སྙིང་གི་བུ། །ཞེས་གསུངས་པས་ནོར་བཟང་ན་རེ།
བཀའ་དྲིན་ཅན་གྱི་ཡབ་ཆེན་བདག་ལ་གསོན། །བྱང་ཕྱོགས་དགྲ་བོ་
ལངས་པའི་རང་ཕྱོགས་སུ། །མི་རྒོད་ཚུར་འདུལ་ཡོང་བའི་ཉེན་ཡོད་
ན། །དེ་ཡི་ཕྱོགས་སུ་བདག་ཅག་འགྲོ་བ་ཡིན། །ཡབ་ཆེན་བཀའ་ལ་
གྱེན་ལྡོག་ག་ལ་ནུས། །ད་ཕན་ཡབ་ཀྱི་བཀའ་ནི་གཅོག་མ་མྱོང་། །ད་
ལན་དོན་ཆེན་ཡིན་པས་ཅི་ལ་གཅོག ། ཡབ་ཀྱི་བཀའ་བཞིན་
བདག་ཉིད་འགྲོ་བར་རིགས། །འོན་ཏེ་ཨ་མ་བྱམས་ཤིང་ཡིད་འཕྲོག་
བདག་ལ་བརྩེ། ། ཨ་མ་ཡིད་འཕྲོག་གཉིས་ཀྱི་ཐུགས་འཕྲེང་ལས། །
སྐུ་ངལ་རྐྱེན་ངན་ལམ་དུ་འགྱུར་སྲིད་བསམ། །བདག་ཉིད་བློ་ཁོལ་
བསམས་ན་ཡིད་ཀྱང་སྐྱོ། ། ཡབ་ཀྱི་བཀའ་ལ་གཅོག་ཐབས་ང་ལ་་
མེད། །ཡབ་ཡུམ་ཡིད་འཕྲོག་གསུམ་གྱི་ཐུགས་བསམ་འདི། །གཅིག་
ཏུ་ཡིན་ན་བུ་ཆུང་བློ་སེམས་བདེ། ། ཞེས་གསུངས་པས། ཞལ་ངོ་
ནག་པོར་སོང་ནས་ནོར་བཟང་རང་གི་གཟིམ་ཆུང་དུ་ཕེབས་པས་
ཡིད་འཕྲོག་མས་རྒྱལ་པོའི་ཞལ་གཤིས་འགྱུར་བ་མཁྱེན་ནས། རྒྱལ་
པོ་ཉིད་ཀྱི་ཕྱག་ལ་འཆང་སྟེ་འདི་སྐད་དོ། ། ཨེ་མ་བཀའ་དྲིན་་་་་་་
མཚུངས་མེད་མི་རྗེའི་མཆོག་གྱུར་ལགས། །ལེགས་པར་བུ་མོ་བདག་
ལ་སྙན་གསོན་དང༌། ། གཞོན་ནུ་ཁྱེད་ཀྱི་རྒྱུན་ལྡན་ཞལ་རས་ནི། །
དཀར་གསལ་བཅོ་ལྔའི་ཟླ་བ་ཤར་དང་མཚུངས། ། ད་ལམ་ཞལ་་་
མདངས་འགྱུར་བས་བུ་མོའི་བློ། །བདེ་བ་མེད་པས་སྙིང་ནས་བཟོད་
དཀའ་ཞིང་། །ཡབ་ཡུམ་གཉིས་ཀྱིས་བཀའ་བཀྱོན་མ་གནང་ངམ། །
ལྔ་བརྒྱས་བདག་མི་འདོད་ཀྱིས་ཐུགས་དཀྲུགས་ སམ། ། ཡབ་ཡུམ་
གཉིས་པོ་སྐུ་ཁམས་བཟང་ལགས་སམ། ། བདག་ཉིད་ཐུགས་ནས་



འདོར་འདོད་མིན་ལས་ཆེ། །འབངས་འཁོར་ངན་པས་དགོངས་
འཚོམས་མ་བཟོས་སམ། ། ད་ལམ་ཞལ་ངོ་ནག་པ་ཅི་ཞིག་ཡིན། །
གསལ་བར་གསུང་མཛོད་རྒྱལ་པོ་བཀའ་དྲིན་ཅན། །ཞེས་ཞུས་པས།
རྒྱལ་པོ་ཉིད་ཀྱིས་གསོལ་ཇ་བཞེས་འཕྲོ་བཞག་སྟེ་ཡིད་འཕྲོག་མར་
བརྩེ་བའི་སྤྱན་གྱིས་ལེགས་པར་གཟིགས་ཏེ་ཤུགས་རིང་དང་བཅས་
འདི་སྐད་དོ། ། ཡིད་འོང་ལྷ་སྲས་ སྙིང་ནས་བརྩེ་བ་ཁྱོད། ། ལེགས་
པར་ང་ལ་སྙན་གྱི་དབང་པོ་གསོན། །ཡབ་ཡུམ་སྐུ་ཁམས་བཟང་ཞིང་
བཀའ་མ་བཀྱོན། ། ལྔ་བརྒྱ་འཁོར་འབངས་རྣམས་ཀྱིས་རྒྱུད་མ་་་་
དཀྲུགས། ། ཡིད་འཕྲོག་སྙིང་ལ་བརྩེ་བའི་བློ་མ་འགྱུར། ། ཡབ་ཀྱི་
བཀའ་ལ་དེ་རིང་འདི་ལྟར་འདུག ། རྨི་ལམ་འཚུབ་ཅིང་ཧ་རིར་མོ་
ཆ་མཛད། ། མོ་ལུང་ངན་ཞིང་བྱང་ནས་དགྲ་བོ་ལངས། ། བྱང་་་་
ཕྱོགས་ཐག་རིང་མི་རྒོད་འདུལ་བ་ལ། །བདག་ཉིད་འགྲོ་དགོས་ཞེས་
པའི་བཀའ་ཞིག་བྱུང་། ། ཡབ་ཀྱི་བཀའ་ལ་གཅོག་ཐབས་མ་མཆིས་
ཤིང༌། ། ཨ་མ་ཡིད་འཕྲོག་སྙིང་ལ་བརྩེ་བས་ན། ། བདག་བློས་མ་་་
བཟོད་ངོ་འཛུམ་ནག་པོར་གྱུར། ། ཞེས་གསུངས་པས་ཡིད་འཕྲོག་
མས་རྒྱལ་པོའི་ཕྱག་ལ་འཆང་ནས་ཉིད་རང་གི་དབུ་རྒྱལ་པོའི་དཔྲལ་
བར་སྦྱར་ནས་སྤྱན་ཆབ་བསིལ་ཞིང་འདི་སྐད་དོ། །བརྩེ་ཞིང་བཀའ་
དྲིན་འཁོར་མེད་མི་རྗེའི་མཆོག ། བུ་མོ་བདག་ལ་སྙན་གྱི་དབང་པོ་
གསོན། ། གཞོན་ནུ་ཁྱེད་ལ་ཡབ་ཀྱིས་བཀའ་ཕེབས་ལ། །བྱང་ནས་
མི་རྒོད་མང་དུ་ལངས་བ་ཡིས། །ནོར་བཟང་དགྲ་བ་འ༔
དགོས་པའི། །ཧ་རིའི་ལུང་ཡིན་གསུངས་པས་ནོར་ཆེན་གྱིས། ། ཆ་
མེད་ཡུལ་ལ་ཁྱོད་ཉིད་ཕེབས་གསུངས་པས། །བྱང་ཕྱོགས་པ་ལ་རྒྱལ་
སྲས་ཁྱོད་ལས་མེད། །གཏོང་དུ་ཕོད་པ་ཡབ་ཆེན་ངོ་ཚ་ཆུང་། །དགྲ་
བོ་སྔོན་སྲོལ་མེད་པའི་ཡོང་ལུགས་དང༌། ། སྤྱན་གསལ་ནོར་བཟང་
89



ཕེབས་དགོས་གསུང་རྐྱེན་བཅས། ། ཕྱི་ནང་གང་གི་དགྲ་ཡིན་མ་་་
རྟོགས་པས། །ཡུམ་ཆེན་དྲུང་དུ་བུ་མོ་མྱུར་བར་འགྲོ །ནོར་བཟང་
གཞོན་ནུ་གཏོང་བ་ཕོད་སྲིད་དམ། །ཞེས་གསུང་ཞིང་གདུང་བའི་སྨེ་
སྔགས་དང་བཅས་ནོར་བཟང་བྱང་དུ་ཕེབས་པའི་ཞལ་བཞེས་མི་
མཛད་ པ་ དགོས་ཚུལ་ནན་ གྱིས་ཞུས་པས། ནོར་ བཟང་ ན་ རེ།
ཚུར་ལ་ཉོན་དང་ལྷ་སྲས་ཡིད་འཕྲོག་མ། །བྱང་ཕྱོགས་དགྲ་བོ་གནས་
པའི་ཐག་རིང་དེར། །འགྲོ་མིན་ང་ལ་འདེམ་ཁ་མ་མཆིས་ཤིང་། །ཨ་
མ་ཡིད་འཕྲོག་གཉིས་ཀྱིས་ཡབ་ཆེན་ལ། ། དགོངས་འཁྲོལ་ཞུས་ན་
ཡབ་ཀྱིས་གནང་སྲིད་དམ། ། ཞེས་ཞུས་པས། ཡིད་འཕྲོག་མས་
དེའི་སང་ཉིན་ནམ་ལངས་མ་ཐག་ཏུ་ཡུམ་གྱི་དྲུང་དུ་བྱོན་ནས་ཡུམ་
མཆོག་ལ་འདི་སྐད་དོ། །ཨེ་མ་གསོན་དང་ཡུམ་ཆེན་བཀའ་དྲིན་
ཅན། ། བུ་མོར་སྙིང་མི་དགའ་བའི་གཏམ་འདི་ཐོས། ། བློ་ཡིས་མ་
བཟོད་ཡུམ་གྱི་དྲུང་དུ་བཅར། ། སྙིང་དང་འདྲ་བའི་གཞོན་ནུ་ནོར་
བཟང་ལ། ། ཡབ་ཀྱི་བཀའ་ལ་འདི་བཞིན་གསུངས་གདའ་བས། །
བྱང་ཕྱོགས་ཡུལ་ན་མི་རྒོད་ལངས་འདུག་ཟེར། ། དགྲ་བོ་འདུལ་དུ་
ནོར་བཟང་ཕེབས་དགོས་ཞེས། ། དེ་ཡི་ལུང་བསྟན་ཧ་རིའི་བཀའ་
ཡིན་པས། ། འདི་ལོ་ཕར་འདུལ་དཔུང་གིས་མ་བཅོམ་ན། ། ཕྱི་ལོ་
ཚུར་འདུལ་ཡོང་བའི་མགྱོགས་ངོ་ཤར། །ནོར་བཟང་བྱང་དུ་ཕེབས་
དགོས་གསུངས་པ་ཡི། །ཡབ་ཆེན་བཀའ་ལ་གཅོག་ཐབས་མ་མཆིས་
པའི། །ནོར་བཟང་ཕེབས་པའི་རྣམ་པ་འདུག་པ་ལ། ། བཀའ་ནན་
མ་གཅོག་ཕེབས་པར་ཐག་ཆོད་ཅིང་། ། བདག་ཉིད་ཡུམ་གྱི་དྲུང་དུ་
བཅར་བའི་དོན། ། གང་བསམ་ཡུམ་གྱི་སྙན་དུ་འདི་སྐད་ཞུ། ། སྔོན་
སྲོལ་བྱང་ཕྱོགས་དགྲ་བོ་ཡོང་སྲིད་དམ། ། གློ་བུར་མི་རྒོད་ཡོང་བ་ཅི་
ཞིག་ཡིན། །ཡབ་ཆེན་གཞན་གྱིས་མ་བསླུས་སམ། །ཡུམ་ཆེན་བཀའ་
의
90



བགྲོས་ནོར་བཟང་དགོངས་ཞུ་ཞིག །ཞུ་བར་རིགས་སམ་ཡུམ་ཆེན་
ཨ་མ་ལགས། །ཞེས་གསུང་ཞིང་སྤྱན་ཆབ་བསིལ་བས། ཡུམ་ཀྱང་
ཐུགས་ངལ་བར་གྱུར་ནས་འདི་སྐད་དོ། །ཚུར་ལ་གསོན་དང་ལྷ་སྲས་
ཡིད་འཕྲོག་མ། ། བུ་ཆུང་ ཐག་རིང་གཞན་དུ་གཏོང་བ་མིན། ། ང་
ཡིས་མི་ཕོད་ཡབ་ཀྱི་དྲུང་དུ་འགྲོ །ཨ་མཆོད་ལུང་ལ་ཆ་བཞག་སུ་
ཡིས་ཐུབ། ། སྙིང་དང་འདྲ་བའི་བུ་ཆུང་མེད་ཟེར་ན། ། རྒྱལ་པོའི་
ཆབ་སྲིད་བདག་པོ་སུ་ལ་རེ། །མི་སྙན་གཏམ་དེ་ཉི་མ་དེ་རིང་ཐོས། །
ཐོས་པའི་གཏམ་དེས་ཨ་མའི་ཡིད་མ་བདེ། ། རང་ཉིད་ཡབ་ཀྱི་དྲུང་
དུ་ད་ལྟ་འགྲོ། གསུང་ཞིང་ཡུམ་ཉིད་ཀྱིས་ཡིད་འཕྲོག་མ་ལ་འཆང་ཞིང་
སྤྱན་ཆབ་བསིལ་ཞིང་ཡིད་འཕྲོག་མ་དང་བཅས་ཡབ་ཀྱི་དྲུང་དུ་བྱོན་
ནས་འདི་སྐད་དོ། །ཚུར་ལ་གསོན་དང་ཡབ་ཆེན་རྒྱལ་པོ་ལགས། །
དེང་དུས་ཡབ་ཀྱི་བཀའ་ལ་འདི་ལྟར་འདུག ། བྱང་ཕྱོགས་མི་རྒོད་
དགྲ་བོ་ལངས་པ་ཡིས། །བུ་ཆུང་བྱང་དུ་འགྲོ་དགོས་གསུངས་གདའ་
བས། །བྱང་དུ་མི་རྒོད་དགྲ་བོ་ཡོང་དོན་མེད། །ངེས་མེད་དགྲ་བོ་དེ་
འདྲ་ཡོང་གྱུར་ཀྱང་། ། རང་ཕྱོགས་ཆབ་འབངས་སྟོབས་འབྱོར་ཕུན་
སུམ་ཚོགས། ། འབངས་འཁོར་ཇི་དགོས་དཔུང་དང་བཅས་ནས་་་
གཏོང་། །ནོར་བཟང་གཞོན་ནུ་གཏོང་བ་སུ་ཡིས་ཕོད། ། རང་ཅག་
ཡབ་ཡུམ་གཉིས་ལ་སྔོན་དུས་སུ། ། ལྷ་སྲས་མེད་པའི་གདུང་བ་ཇི་
ལྟར་བྱུང༌། །དཀོན་མཆོག་མཆོད་ཅིང་ངན་སློང་སྦྱིན་གཏོང་བྱས། །
གཏོར་མདོས་འཕངས་ཤིང་མོ་ལྷ་སྒྲུབ་པ་དང་། །ལུས་ལ་སྲུང་འཁོར་
བཏགས་ཤིང་བསངས་ཁྲུས་བྱས། ། དེར་བརྟེན་ནོར་བཟང་མཚན་
ལྡན་འདི་གཅིག་བྱུང་། ། མ་གཅིག་བུ་གཅིག་ཁོག་པའི་སྙིང་དང་
འདྲ། ། ནོར་བཟང་མི་ཡུལ་གཞན་དུ་གཏོང་ཟེར་ན། ། རྒྱལ་པོའི་་
ཆབ་སྲིད་སུ་ཡིས་འཛིན་དུ་རེ། །ནོར་བཟང་མེད་ན་ཆབ་འབངས་
91



དགོས་པ་མེད། །ནོར་བཟང་དགོངས་པ་ཞུ་བར་བདག་ ཉིད་་་་་་
བཅར། །ཡབ་ཆེན་སྙིང་ཐག་མ་རིང་དགོངས་འཁྲོལ་དགོས། ། ཞེས་
གསུངས་ནས་ཡུམ་དང་ཡིད་འཕྲོག་གཉིས་ཀས་སྤྱན་ཆབ་བསིལ་ཞིང་
ཕྱག་མང་དུ་བཙལ་བས། ཡབ་ཆེན་ན་རེ། ཨ་མ་ཡིད་འཕྲོག་ཅ་
ཅོ་མ་མང་བར། །ང་ཡི་གཏམ་འདི་ལེགས་པར་ཡིད་ལ་ཞོག །སྔོན་
དུ་རྨི་ལྟས་ངན་པས་བློ་མ་བདེ། །བླ་མཆོད་དྲུང་དུ་མོ་ཆ་ཞུ་རུ་་་་
ཕྱིན། ། བླ་མཆོད་ཁོང་གི་ལུང་ལ་འཕྱུགས་མི་སྲིད། །བྱང་ནས་མི་
རྒོད་མང་པོ་ལངས་འདུག་ཟེར། །འདི་ལོ་ཕར་འདུལ་དཔུང་གིས་མ་
བཅོམ་ན། ། ཕྱི་ལོ་ཚུར་འདུལ་ཡོང་ཞེས་གསུངས་པ་དང་། ། ལྷག་
དོན་འདུལ་སྐལ་ནོར་བུ་བཟང་པོར་ཡོད། །དེ་དོན་ནོར་བཟང་བྱང་
དུ་བཏང་བ་ཡིན། ། དོན་ཆེན་རྒྱལ་པོའི་བསོད་ནམས་དམག་ཡིན་
པས། ། དགོངས་འཁྲོལ་ཡོང་རེའི་བློ་ཆུང་དེ་མི་བྱ། ། ཨ་མ་ཡིད་་་་
འཕྲོག་གཉིས་ཀྱི་ཡོང་དོན་དུ། །འགྱངས་པའི་ཞག་ཤས་དགོངས་པ་
ཕྲན་བུ་བཏང༌། །དོན་མེད་མཆི་མ་མ་གཏོང་ནག་མོའི་བློ། །རྣ་བ་མ་
ཚ་རང་གི་གནས་སུ་སོང་། །ཞེས་གསུངས་ཤིང་ཡབ་ཐུགས་རུ་གཏུམ་
པས་ཡུམ་དང་ཡིད་འཕྲོག་གཉིས་སེམས་ཕམ་བཞིན་ནོར་བཟང་གི་
གཟིམ་ཆུང་དུ་བྱོན་ནས་ནོར་བཟང་ལ་ཡུམ་མཆོག་གིས་འདི་སྐད་
དོ། ། སྙིང་དང་འདྲ་བའི་བུ་ཆུང་ཚུར་གསོན་དང༌། ། ཁྱོད་ཉིད་མི་
རྒོད་འདུལ་དུ་འགྲོ་དགོས་པའི། ། གཏམ་དེ་ཐོས་པས་ཨ་མ་བློ་མ་
བདེ། ། ཡབ་ཀྱི་དྲུང་དུ་ཡིད་འཕྲོག་ངེད་གཉིས་བཅར། ། བུ་ཆུང་་
བྱང་དུ་འགྲོ་དགོས་མེད་པ་ཡི། ། ཞུ་བ་ནན་གྱིས་ཕུལ་བའི་བཀའ་
ལན་དུ། ། ཧ་རིའི་ལུང་ལ་འཕྱུགས་པ་མེད་པ་ཡིན། །དོན་ཆེན་རྒྱལ་
པོའི་བསོད་ནམས་དམག་ཡིན་པས། ། དགོངས་འཁྲོལ་མི་ཡོང་འགྲོ་
དགོས་གསུངས་བྱུང་ཞིང༌། །བཀའ་བཀྱོན་མཛད་པས་བྱ་ཐབས་མ་



མཆིས་ན། ། རང་ཉིད་མ་གཅིག་བུ་གཅིག་བློ་སེམས་སྐྱོ། ། ཞེས་་་་་
གསུངས་པས། ནོར་བཟང་ན་རེ། ཚུར་ལ་གསོན་དང་ཡུམ་ཆེན་
ཨ་མ་ལགས། །བདག་ཅག་ཕྱོགས་དང་དོན་ལ་མི་འཚེར་ཏེ། །ཡུམ་
ཆེན་སྐུ་ན་མཐོ་བས་བདག་བློར་འཁོར། །ཡབ་ཀྱི་བཀའ་ལ་གཅོག་
ཐབས་ང་ལ་མེད། །ཨ་མ་ཡིད་འཕྲོག་སྐུ་ངལ་མ་མཛད་ཅིག །ཅེས་
གསུངས་པས། ཡིད་འཕྲོག་མ་ན་རེ། བདག་ལ་བརྩེ་བའི་ཡུམ་
སྲས་གཉིས་པོ་གསོན། ། གསེར་སྙན་བུ་མོ་བདག་ལ་གསན་དུ་་་་་་
འཚལ། །ཡབ་ཆེན་རྒྱལ་པོས་མི་ངན་ཁ་ལ་གསན། ། སྙིང་རྗེ་མེད་
པས་ནོར་བཟང་བྱང་ལ་བཏང་། །དགོངས་འཁྲོལ་ཞུས་ཀྱང་བསམ་
ཕྱོགས་བཀའ་བཀྱོན་མཛད། །ངེས་མེད་རྒྱལ་པོ་བྱང་ལ་ཕེབས་ཟེར་
ན། ། ཡིད་འཕྲོག་རྒྱལ་པོའི་ཕེབས་རྗེས་འཁྲིད་དུ་འཚལ། །དེ་མིན་
ལྗོན་པའི་ཡུལ་དུ་སློག་གྲོགས་མཛོད། །ཅེས་ཞུས་པས། རྒྱལ་པོ་ན་
རེ། སྙིང་དང་འདྲ་བའི་ཡིད་འཕྲོག་བདག་ལ་གསོན། །ང་ལ་ཡབ་
ཀྱི་བཀའ་དེ་གཅོག་ཐབས་མེད། ། ལྷ་སྲས་དེ་ལྟར་མ་གསུང་ཡིད་་
འཕྲོག་མ། ། བདག་ཉིད་བྱང་ཕྱོགས་ཡུལ་ལ་སོང་ཤུལ་དུ། །ཡུམ་་
ཆེན་ཨ་མའི་ཞབས་ཕྱི་སུ་ཡིས་སྒྲུབ། ། ཨ་མ་བགྲེས་ཤིང་བདག་ལ་
བྱམས་པ་ཡི། ། ཨ་མའི་ཐུགས་སེམས་སྐྱོ་གྲོགས་བུ་མོས་མཛོད། ། ཨ་
མའི་སྲོག་གཅོད་ང་ཡིས་བྱེད་ཉེན་འདུག ། དེ་ལྟར་མ་གསུང་ལྷ་
སྲས་ཡིད་འཕྲོག་མ། ། ནོར་བཟང་ཡབ་ནས་བྱང་དུ་བརྫངས་པའི་
ཁར། ། ཨ་མ་ཡིད་འཕྲོག་གཉིས་ཀྱི་སྐུ་ངལ་འདི། ། བདག་གིས་ནང་
སེམས་གསོ་འམ་ཕྱི་དགྲ་འདུལ། །ཨ་མ་ཡིད་འཕྲོག་སྐུ་ངལ་མ་གནང་
ན། ། དགྲ་ མགོ་ འདུལ་ བར་ བུ་ ཆུང་ བག་ མི་ ཚ། ། ཞེས་ གསུངས།
ཡུམ་ཆེན་ནས་ཡིད་འཕྲོག་མ་ལ་འདི་སྐད་དོ། ། སྙིང་དང་འདྲ་བའི་
ལྷ་སྲས་ཡིད་འཕྲོག་མ། །ཡབ་ཀྱི་བཀའ་ལ་གཅོག་ཐབས་མ་མཆིས་



ཤིང༌། །ནོར་བཟང་ཐུགས་གསོ་རིམ་གྲོ་འདི་ལྟར་བྱ། ། རླུང་རྟ་་་་
འཛུགས་ ཤིང་སྨོན་ལམ་ལེགས་པར་འདེབས། ། བུ་ཆུང་དགྲ་མགོ་
འདུལ་བའི་བསམ་དོན་འགྲུབ། ། རྟེན་འབྲེལ་གང་ལེགས་སྒོ་ནས་
བྱོན་དུ་གསོལ། །ཞེས་གསུངས་པས་ཡིད་འཕྲོག་ནས་ཡུམ་གྱི་བཀའ་
བཞིན་དབུས་རིའི་རྩེར་ལྷ་གསོལ་བའི་རྫས་ཆས་བསྣམས་ཏེ་ཞབས་
ཕྱི་ཕོ་མོ་མང་པོ་དང་བཅས་དབུས་རིའི་སྐུ་མཁར་ཡོད་པའི་ས་དེར་
ཕེབས་ནས་སྐུ་མཁར་གྱིས་མཚོན་རི་ མགོ་ཀུན་ལ་དར་ལྕོག་དང་།
བསང་མཆོད་གསེར་སྐྱེམས་བཏང་། ཡིད་འཕྲོག་མ་རང་གི་ཕྱག་
ཏུ་གསེར་གྱི་ཕུད་ཕོར་ཆེ་བ་ཡལ་ག་ལྔ་ལྡན་ཞིག་བསྣམས། ཞལ་ཏ་
མ་ཀུན་དགའ་མས་དངུལ་གྱི་གཞོང་པ་འབྲུ་སྣ་དང་གསེར་ཕྱེས་་་་
བཀང་བ་ཞིག་བཟུང༌། འཛོམས་སྐྱིད་ནས་ཇ་ཁྲ་ བདུད་རྩིས་་་་་
བཀང་བ་ཞིག་བཟུང་དེ་ནས་ཡིད་འཕྲོག་མས་འདི་སྐད་དོ། །ཕྱོགས་
བཅུའི་བླ་མ་སངས་རྒྱས་དང༌། །རྒྱུད་སྡེ་བཞི་ཡི་ལྷ་ཚོགས་ལ། །རིན་
ཆེན་གསེར་སྐྱེམས་འདི་འབུལ་ལོ། ། ཅི་བསམ་འགྲུབ་པའི་དངོས་
གྲུབ་སྩོལ། ། རྡོ་རྗེ་གདན་གྱི་བྱང་ཕྱོགས་ན། ། གངས་དཀར་ཏི་སེ་
ཞེས་སུ་གྲགས། །འཁོར་ལོ་སྡོམ་པའི་གཞལ་ཡས་ནས། །ཁྲག་འཐུང་
ཡབ་ཡུམ་འཁོར་བཅས་དང༌། ། ཞིང་སྐྱོང་བཀའ་སྡོད་ཊཱི་ཀི་ལ། །
རིན་ཆེན་གསེར་སྐྱེམས་འདི་འབུལ་ལོ། ། དགྲ་བགེགས་ལོག་འདྲེན་
མ་ལུས་ཆོམས། ། ལྷོ་ཕྱོགས་གཤིན་རྗེའི་གྲོང་ཁྱེར་ནས། ། ཆོས་ཀྱི་་
རྒྱལ་པོ་ཡབ་ཡུམ་དང་། ། འཁོར་ཚོགས་བཀའ་ཉན་ ཐམས་ ཅད་་་
ལ། །རིན་ཆེན་གསེར་སྐྱེམས་འདི་འབུལ་ལོ། །བསྟན་དགྲ་སྒྲོལ་བའི་
མཐུ་དཔུང་བསྐྱེད། །བྱང་ཤར་རྒྱ་མཚོ་ཆེན་པོ་ན། །འདོད་ཁམས་
བདག་མོ་རེ་མ་ཏི། ། དམག་ཟོར་རྒྱལ་མོ་འཁོར་བཅས་ལ། ། རིན་
ཆེན་གསེར་སྐྱེམས་འདི་འབུལ་ལོ། ། ནོར་བཟང་དཔུང་གི་རུ་སྣ་་་



དྲོངས། །བྱང་ཕྱོགས་རྒྱལ་པོའི་རྒྱུད་ཀྱི་ལྷ། ། དགེར་མཚོ་གཉན་པོ་
འཁོར་བཅས་ལ། །རིན་ཆེན་གསེར་སྐྱེམས་འདི་འབུལ་ལོ། །ནོར་
བཟང་རྒྱལ་པོའི་སྡོང་གྲོགས་མཛོད། ། ཚེ་རིང་མཆེད་ལྔ་བརྟན་མ་
བཅུ་གཉིས་དང་། །བྱང་ཕྱོགས་ཡུལ་ལ་གནས་པའི་ལྷ་གཉན་ལ། །
རིན་ཆེན་གསེར་སྐྱེམས་འདི་འབུལ་ལོ། ། ནོར་བཟང་རྒྱལ་ པོའི་
གྲོགས་མཛོད་ཅིག ། གཞན་ཡང་ས་ཕྱོགས་གར་གནས་པའི། །
དཀར་ཕྱོགས་སྐྱོང་བའི་ལྷ་རྣམས་དང༌། ། འཇིག་རྟེན་ལས་འབྲས་
སྟངས་འཛིན་པའི། །བཀའ་གཉན་བྲན་གཡོག་འཁོར་བཅས་ལ། །
རིན་ཆེན་གསེར་སྐྱེམས་འདི་འབུལ་ལོ། ། བུ་མོའི་བསམ་དོན་ཀུན་
འགྲུབ་ཤོག ། ཅེས་གསེར་སྐྱེམས་རྣམས་ལེགས་པར་ཚར་བསྟུན་རི་
མགོ་མཐོན་པོ་ཞིག་ཏུ་རྒྱལ་པོའི་སྐུ་རླུང་འཛུགས་སུ་ཕེབས་ནས་སྨོན་
ལམ་མང་དུ་གནང༌། དེ་ནས་བྱང་ཕྱོགས་ལ་གཟིགས་པས་བྱང་
ཕྱོགས་ ཐག་རིང་གི་རི་མགོ་གངས་ ཀྱིས་ གཡོགས་པ་ཞེ་ ཅིག་དང་།
ཕྱོགས་དེར་ཁ་ཆར་རྒྱུན་ཆད་མེད་པར་འབབ་པ་གཟིགས་པས་སྐྱོ་
ཤས་ཆེ་བའི་ཡུལ་དེའི་ཐད་དྲངས་ནས་རིང་པོའི་སར་རྒྱལ་པོ་ཉིད་
ཕེབས་དགོས་པ་འདུག་སྙམ་ནས་ཐུགས་ངལ་ཞིང་སྤྱན་ཆབ་མང་དུ་
བསིལ་ཞིང་ཞལ་ཏ་མ་རྣམས་ལ་གཟིགས་ནས་འདི་སྐད་དོ། །ཚུར་ལ་
ཉོན་དང་འདིར་འདུས་བུ་མོ་རྣམས། ། སྤྱིར་ན་འཁོར་བའི་ཆོས་ལ་
རྟག་པ་མེད། ། སྒོས་སུ་ཡིད་འཕྲོག་ང་ཡི་སྐྱིད་སྡུག་བསམས། ། ལྷ་
ཡུལ་བུ་མོ་མང་པོའི་ཁྱུ་ཁྲོད་ནས། །རིགས་ངན་རྔོན་པའི་ལག་ཏུ་བུ་
མོ་ ཐེབས། ། ཡིད་འཕྲོག་སྲོག་ ལ་བབས་པའི་འཇིགས་པ་བྱུང༌། །
མཚུངས་མེད་དྲང་སྲོང་ཆེན་པོས་ལུང་བསྟན་ནས། ། བཀའ་དྲིན་
ཅན་གྱི་ནོར་བཟང་རྒྱལ་པོས་བླུས། ། བདག་ལ་བརྩེ་ཞིང་དུང་བའི་
གྲོགས་སུ་བྱུང་། ། མི་འདོད་རྐྱེན་གྱིས་གློ་བུར་འབྲལ་དགོས་པའི། །
95



བུ་མོས་ལས་ངན་གང་དུ་བསགས་སམ་ཅི། །མཐའ་མེད་བྱང་ཕྱོགས་
ཡུལ་ངན་ས་ཕྱོགས་དེར། །གཞོན་ནུ་གཅིག་པོར་གཏོང་བ་ངས་མི་
ཕོད། །འཆི་བ་སྲོག་ལ་བབས་པར་གྱུར་ན་ཡང་། ། ཡིད་འཕྲོག་མི་
སྡོད་རྒྱལ་པོའི་རྗེས་སུ་འགྲོ ། ཞེས་གསུངས་ཤིང་དྲན་མེད་དུ་སོང་
བས་དེར་འདུས་ཀུན་བྱ་ཐབས་བྲལ་བས་ཕོ་བྲང་དུ་རྒྱལ་པོ་ཉིད་ལ་
གནས་ཚུལ་ཞུ་བར་ཕོ་ཉ་བཏང་བས་གཞོན་ནུ་ནོར་བཟང་གིས་
གཏམ་དེ་ཐོས་མ་ཐག་ཏུ་སྙིང་གིས་མ་བཟོད་པར་རྟ་མཆོག་རླུང་གི་
ཤུགས་བགྲོད་ཆིབས་ནས་མི་རིང་བར་མཛེས་མའི་ སར་བྱོན་པས་
གཡོག་མོ་ཞིག་གི་པང་ཁར་ཡིད་འཕྲོག་བཞིན་བཟང་ཟིལ་པ་ཁྲོམ་
མེར་དྲན་མེད་དུ་སོང་བ་གཟིགས་པས་སྙིང་གས་པར་ཉེ་བས་ཞལ་
གྱིས་ཆབ་བཞེས་ནས་མཛེས་མའི་ཞལ་དུ་གསོལ་བས་དུམ་ཞིག་ནས་
ཐུགས་གསོས། གཅིག་གིས་གཅིག་ལ་འཆང་སྟེ་རེ་ཞིག་དེར་ལུས།
དེ་ལྟ་བུའི་མཛད་པ་ལ་གཞིགས་ནས་ཞབས་འབྲིང་ཕོ་མོ་ཀུན་ངལ་
བར་གྱུར་ཅིང༌། རྒྱལ་པོ་ཉིད་ནས་འདི་སྐད་དོ། །རབ་མཛེས་སྙིང་
ལ་བརྩེ་བའི་ཡིད་འཕྲོག་མ། །ངལ་བར་མ་མཛད་གཞོན་ནུ་བདག་ལ་
གསོན། །ཁྱོད་ཉིད་རི་མགོ་མཐོན་པོའི་ཡངས་ཐོག་ཏུ། །དུས་མིན་
ཚེ་དུས་བྱས་ཟེར་གོ་མ་ཐག །སྙིང་ནས་མ་བཟོད་བདག་ཉིད་
འཕྲལ་དུ་ཡོང་། ། ཞལ་དུ་ཆབ་གསོལ་དཀོན་མཆོག་ཐུགས་ རྗེ་་་་་
ཡིས། ། སླར་ཡང་བུ་མོ་གསོས་པས་ཡ་མཚན་ཆེ། ། བསམ་ཞིང་་་་༌་
དཀོན་མཆོག་གསུམ་གྱི་ཐུགས་རྗེ་དྲན། ། ད་ཡང་མི་སྡོད་ང་གཉིས་
ལོག་ནས་འགྲོ ། དགའ་བའི་བསམ་གླིང་དེ་ལ་ལོག་ནས་འགྲོ །
ཞེས་གསུངས་པས། ཕྱིར་ཕེབས་ནས་ཕོ་བྲང་དུ་ཕེབས་བསྟུན་ཡིད་
འཕྲོག་མས་འདི་སྐད་དོ། །བཀའ་དྲིན་འགྲོ་བའི་མགོན་པོ་རྒྱལ་བའི་
སྲས། །མཐོང་བས་བུ་མོའི་གདུང་བ་ཀུན་སེལ་ཅིང༌། །མཚན་ཙམ་
96



ཐོས་པས་ལུས་སེམས་གཡོ་བ་ཡི། །གཞོན་ནུ་ནོར་བཟང་བུ་མོ་བདག་
ལ་གསོན། །རི་མགོའི་ཐོག་ནས་ཕྱོགས་བཞི་ཀུན་ལ་བལྟས། །བྱང་
ཕྱོགས་མིག་གིས་མཐོང་བའི་ས་ཆ་ཡང་། ། མཐོང་བ་ཙམ་གྱིས་སྐྱོ་
ཞིང་ངལ་བའི་ཡུལ། །ཕྱོགས་དེར་རྒྱལ་མཆོག་གཅིག་པུ་གཏོང་མི་
ཕོད། ། ཡིད་འཕྲོག་སྲོག་ལ་བབས་པར་གྱུར་ན་ཡང་། ། རྒྱལ་པོའི་
ཕྱག་ཕྱིར་བུ་མོ་འཁྲིད་དུ་འཚལ། །བདག་ཉིད་འཇོག་པ་ཐུགས་ནས་
ཕོད་ལགས་སམ། ། ལེགས་པར་དགོངས་དང་རྒྱལ་པོ་བཀའ་དྲིན་
ཅན། །ཞེས་སྤྱན་ཆབ་བསིལ་ཞིང་ཡིད་འཕྲོག་མ་རང་རྒྱལ་པོ་དང་
ལྷན་དུ་ཕེབས་ ཤག་མཛད་པའི་ཚེ་ན། ཡང་ཧ་རིས་ནུབ་གཅིག་
ཡབ་ཀྱི་རྣལ་ལམ་སློག་པའི་མཚན་ལམ་དུ། རྒྱལ་པོ་ཡབ་སྲས་རང་
སྐུ་ལུས་གཅེར་བུ་བྱས་མི་མང་པོ་ཞིག་གིས་བསྐོར། ཕོ་བྲང་གི་ཕྱི་
ནང་ཀུན་སྐྱེ་བོ་ཆ་ལུགས་མི་འདྲ་བ་མང་པོས་གང་བ་རྨིས་པས་ཡབ་
རྒྱལ་པོས་ནམ་ལངས་འཕྲལ་ཚོམས་ཆེན་དུ་ཕེབས་ནས་ནོར་བཟང་
ཡུམ་དང་ཡིད་འཕྲོག་གསུམ་གྱིས་མཚོན་པའི་ཕོ་བྲང་གི་ནང་བཟན་
བློན་འབངས་ཀུན་ཚོམས་ཆེན་དུ་འཕྲལ་དུ་འཛོམས་དགོས་པའི་བརྡ་
གནང་བས་ཀུན་འཛོམས་བསྟུན་ཡབ་ཆེན་ན་རེ། ། ཚུར་ལ་ཉོན་
དང་ནོར་བཟང་ཕ་ཡི་བུ། །ང་ཡི་རྨི་ལྟས་ངན་པའི་དོན་འབྲས་ལ། །
དགྲ་ངོ་ཡོད་པའི་ནོར་བཟང་བྱང་འགྲོའི་སྐོར། ། ཨ་མ་ཡིད་འཕྲོག་
ཡོང་ནས་འགྱངས་དགོས་ཞེས། ། ཞག་ཤས་འགྲོ་འགྱངས་བཏང་བ་
ཡིན་ན་ཡང་། །སླར་ཡང་ང་ལ་རྨི་ལྟས་འཚུབ་ཆེ་བས། །ནོར་བཟང་
མི་རིང་མྱུར་དུ་ཐོན་པར་བྱེད། ། སང་ཉིན་དམག་སྒར་བྱིངས་ཀྱི་་
དགོས་ཆ་རྣམས། ། རོང་གཤོམ་ལྷོ་སྒོའི་ ཐང་དུ་བརྩི་བཞག་བྱ། །
མགྲོན་དྲུང་ནང་བཟན་རིགས་ཀྱི་དགོས་ཆ་རྣམས། །གོ་མཛོད་སྟེང་
གི་བཀའ་རྒྱ་ཚོམས་ཆེན་ནས། །སྟག་སྒམ་ཀ་ཐོ་བསྒྲིགས་པའི་མུ་ཁྱུད་
97



ནས། །པ་བའི་བར་ལ་དེ་གའི་གོ་མཚོན་ཡོད། ། རྒྱུན་གཏན་དགྲ་ལྷ་
གནས་པས་ཁ་མི་འབྱེད། ། གོ་མཚོན་ཆ་ཚང་གྲངས་ལས་འདས་ན་
ཡང་། ། ད་ལན་ནོར་བཟང་གཡུལ་འཇུག་སྔོན་མ་ཡིན། །ཁྱད་ནོར་
གོ་ཆའི་རིགས་རྣམས་ང་ཡིས་སྤྲོད། ། ནོར་བཟང་འཁོར་འབངས་
ཕྱོགས་འགྲོའི་དཔོན གཡོག་གིས། ། ཆབ་འབངས་རྣམས་ལ་ཆབས་
ཅིག་བརྡ་སྤྲོད་བྱ། ། ཨ་མ་ཡིད་འཕྲོག་མཚོན་པའི་གཞིས་སྡོད་ཀྱི། །
དཔོན་འབངས་རྣམས་ཀྱིས་བགྱི་བ་འདི་ལྟར་བྱ། །སང་ཉིན་སྔ་ཆར་
ཕོ་བྲང་ཡངས་ཐོག་ཏུ། །རྒྱལ་མཚན་གདུགས་དང་བ་དན་མང་དུ་
འཕྱར། ། ལྷོ་སྒོའི་ཐང་དུ་ཁྲི་སྟན་ལེགས་བརྒྱབ་ནས། །དེ་དབུས་ཕྱེ་
མར་ཆང་ཕུད་འབྲུ་སྣ་དང་། ། ཟས་སྐོམ་དམག་སྟོན་རྒྱ་ཆེ་བཤམས་
པ་ཡིས། །ལུས་ཆས་ཐབས་ཤེས་རྟེན་འབྲེལ་གང་འགྲིག་བྱ། ། སང་
ཉིན་གོ་གསོལ་གནངས་ཉིན་ཐོན་པར་བྱེད། །བུ་ཆུང་འགྲོ་དགོས་ཨ་
མ་ཡིད་འཕྲོག་གིས། ། དོན་མེད་ཅ་ཅོ་མཆི་མ་འདོན་པ་སོགས། །
རྟེན་འབྲེལ་ལོག་པའི་བྱ་སྤྱོད་མི་བྱ་བར། ། དྲན་ཤེས་ང་ཡིས་མོལ་
བའི་ལས་རྣམས་སྒྲུབས། ། ཞེས་ཡབ་ཀྱིས་དཔོན་འབངས་ཀུན་ལ་
བཀའ་བསྩལ་བས་སོ་སོར་འཁྲི་བའི་ལས་དོན་ཇི་བཞིན་དང་དུ་་་
བླངས་པའི་སང་ཉིན་གཞིས་བྱེས་དཔོན་གཡོག་ཀུན་གཟབ་འབྱོར་
བཅས་ལྷོ་སྒོའི་ཐང་དུ་འཛོམས་པའི་གོ་མཛོད་སྟེང་ཚོམས་ཆེན་ནང་
གི་གོ་ཆ་འདོན་པའི་ལྡེ་མིག་རྣམས་ཡུམ་དང་ཡིད་འཕྲོག་མ་བློན་པོ་
བཅས་ལ་ཡབ་ནས་བསྩལ་བས་འདི་སྐད་དོ། ། ཚུར་ལ་ཉོན་དང་ཨ་
མ་ཡིད་འཕྲོག་མ། ། གོ་མཛོད་ སྟེང་གི་བཀའ་རྒྱུ་ཚོམས་ཆེན་ན། །
བྱང་ཕྱོགས་ ཕ་མེས་རིམ་པའི་གོ་ཆ་ཡོད། ། གོ་ཆ་ཆ་ཚང་མང་ཞིང་
གྲངས་ཀ་མང་། ། ད་ལན་ནོར་བཟང་གཡུལ་འགྱེད་སྔོན་མ་ཡིན། །
ཁྱད་ནོར་འདི་རྣམས་སྤྲོད་དོ་སྙིང་གི་བུ། །ཞེས་གསུངས་ནས་སྟག་
98



སྒམ་ཀ་པ་ནས་ང་པའི་བར་དུ་ཡོད་པའི་གོ་ཆ་རྣམས་བཏོན་ནས་འདི་
སྐད་དོ། ། ནོར་བཟང་གཙོ་བྱས་འདིར་འདུས་ཀུན་ཉོན་ཅིག །
རྨོག་ཆེན་འདི་ལ་གངས་ལ་ཉི་ ཤར་ཟེར། ། ཁྲབ་ཆེན་འདི་ལ་གཟི་
བརྗིད་དཔུང་ཡང་ཟེར། ། སྟག་དོང་འདི་ལ་གནམ་ལྕགས་ཕོ་བྲང་
ཟེར། །མདའ་མོ་འདི་ལ་གནམ་ལྕགས་ཐོག་འབེབས་ཟེར། །གཟིག་
ཤུབས་འདི་ལ་མུན་པའི་འོད་སྣང་ཟེར། ། ཕུབ་ཆེན་འདི་ལ་འཇའ་
ཚོན་འཁྱིལ་བ་ཟེར། ། ཞེས་གསུངས་ནས་གོ་ཆ་རྣམས་སྐུ་མདུན་དུ་
སྤུངས་ནས་ཞལ་གྲོ་ རྟེན་འབྲེལ་དང་བསྟུན་ཡིད་འཕྲོག་མས་སྙིང་
སྟོབས་བསྐྱེད་ནས་གོ་ཆ་རྣམས་ནོར་བཟང་ལ་རིམ་བཞིན་འབུལ་བ་
དང་ འདི་ སྐད་ དོ། ། རྒྱལ་ པོའི་ དབུ་ ལ་ རྨོག་ཆེན་ བཞེས་ཙ་ན། །
སངས་རྒྱས་བསྟན་པའི་དབུ་འཕང་དགུང་ལས་མཐོ། ། རྒྱལ་པོའི་སྐུ་
ལ་ཁྲབ་ཆེན་གསོལ་ཟེར་ན། ། སངས་རྒྱས་བསྟན་པའི་ཆོས་འཁོར་
བསྐོར་བ་འདྲ། ། རྒྱལ་པོའི་སྐུ་ལ་སྟག་དོང་གསོལ་ཙ་ན། ། སྐྱིད་པའི་
ཉི་མ་དགུང་ལ་ཤར་བ་འདྲ། ། རྒྱལ་པོའི་སྐུ་ལ་གཟིག་ཤུབས་གསོལ་
ཟེར་ན། །འགྲོ་བ་རྨོངས་པའི་མུན་པ་སེལ་བ་འདྲ། །རྒྱལ་པོའི་ཕྱག་
ཏུ་རལ་གྲི་བསྣམས་ཟེར་ན། །བསྟན་པའི་ལྕགས་རི་རང་ཚུགས་ཐུབ་
པ་འདྲ། ། རྒྱལ་པོའི་སྐུ་ལ་ཕུབ་ཆེན་སྒྲོག་ཟེར་ན། །རྡོ་རྗེའི་གུར་ཁང་
ནང་དུ་ཚུད་པ་འདྲ། ། ཐུགས་བསྐྱེད་མཐའ་དབུས་མེད་པའི་ནམ་
མཁའ་ལ། །བག་ཆགས་ཆུ་འཛིན་འཁྲིགས་པའི་གཞུ་ནང་ནས། །
མངོན་སྤྱོད་སེར་བའི་མདའ་མོའི་མཚོན་ཆ་དེས། །བསྟན་དགྲའི་མྱུ་
གུ་མ་ལུས་ཀུན་ཆོམས་ ཤིག ། ཅེས་གསུངས་ ཤིང་ རྒྱལ་པོའི་གོ་་
གསོལ་ཚར་བསྟན་ནང་བཟན་རྣམས་ལ་རྩིས་ཕྲ་གནང་ཞིང་བྱིངས་
ཀྱི་རྩི་བཞག་ལེགས་པར་གྲུབ། རྟེན་འབྲེལ་ཕུན་སུམ་ཚོགས་པའི་
ཡབ་ཡུམ་ཡིད་འཕྲོག་བཅས་ཀྱི་མཚོན་ནོར་བཟང་དཔོན་གཡོག་ལ་
99



མགུལ་དར་འབུལ་བར་གནང་། ལྷོ་སྒོའི་ཐང་དུ་དར་གྱི་གངས་
བབས་པ་ལྟ་བུར་གྱུར་ཅིང་། གསོལ་སྟོན་གྲོལ་རྗེས་བྱིངས་རྣམས་
སོ་སོའི་གནས་ལ་བྱོན། ནོར་བཟང་ཡུམ་དང་ཡིད་འཕྲོག་བཅས་
གཟིམ་ཆུང་གཅིག་ཏུ་ལྷན་རྒྱས་སུ་བཞུགས། ཡིད་འཕྲོག་མས་བྱང་
དུ་ཕེབས་རྒྱུ་ཡིན་གསུངས་པའི་སྐོར་ལ་ཡུམ་དང་ཡིད་འཕྲོག་གཉིས་
ལ་ནོར་བཟང་ནས་འདི་སྐད་དོ། །བཀའ་དྲིན་ཅན་གྱི་ཡུམ་ཆེན་ཨ་
མ་དང་། །ཡིད་ལ་བརྩེ་བའི་ལྷ་སྲས་ཡིད་འཕྲོག་མ། ། སྙན་གྱི་དབང་
པོ་མ་ཡེངས་བདག་ལ་གསོན། །ཡིད་འཕྲོག་བདག་དང་ལྷན་དུ་འགྲོ་
གསུངས་པའི། །ཡང་ཡང་གསུངས་པས་བདག་ཀྱང་བློ་སེམས་སྐྱོ། །
ཨ་མ་ཡིད་འཕྲོག་གཉིས་ལ་གཞོན་ནུ་ངས། ། ཁ་ཞེ་མེད་པའི་ཞུ་བ་
འདི་ལྟར་འབུལ། ། བདག་ཉིད་བྱང་ནས་ཡུལ་དུ་མ་འཁོར་བར། །
ཨ་མ་ཡིད་འཕྲོག་གཟིམ་ཆུང་གཅིག་ཏུ་བཞུགས། ། བུ་མོས་ཨ་མའི་
བཀའ་བཞིན་དང་དུ་ལོངས། །ཨ་མས་བདག་ལ་བྱམས་བརྩེས་སྐྱོང་
བ་བཞིན། །ཡིད་འཕྲོག་འདི་ལ་བྱམས་དང་སྙིང་རྗེས་སྐྱོངས། །ཞེས་
གསུངས་ནས་བུ་མོའི་གཙུག་རྒྱན་དེ་རྒྱལ་པོས་ཡུམ་གྱི་ཕྱག་ཏུ་ཕུལ་
ནས་འདི་སྐད་དོ། །ཡིད་འཕྲོག་གཙུག་རྒྱན་བཅས་པ་ཨ་མ་ཁྱེད་ལ་
བཅོལ་ལོ། ། ང་དང་ཡིད་འཕྲོག་ལྷ་མོའི་སྐྱབས་ཡུལ་གཞན་ན་མ་་
མཆིས། ། བུ་མོའི་སྲོག་ལ་བབས་པའི་འཇིགས་པ་བྱུང་ན་མ་་་་་་་་
གཏོགས། །གཙུག་རྒྱན་ཡུམ་ཆེན་ཨ་མས་ཐུགས་བཅག་གནང་་་་
རོགས་གནང་དང༌། །བུ་མོ་མཆི་མ་མ་གཏོང་བདག་ཉིད་སེམས་ཀྱང་
ཕམ་པ། ། མི་འགྲོ་ཞུ་བ་ཕུལ་ས་རང་ཅག་གཉིས་ལ་མི་འདུག །
འདུས་པ་ཀུན་གྱི་ཐ་མ་འབྲལ་བ་ལས་འོང་མེད། །ད་ལན་ང་ཡི་ཞུ་
འབུལ་ཐུགས་སེམས་ལ་ཆོངས་ཤིག ། ཅེས་གསུངས་པས། ཡུམ་
ཆེན་ན་རེ། ཚུར་ལ་གསོན་དང་དགོངས་དང་བུ་ཆུང་གི་ནོར་་་་
100
ན་



] -m
བཟང་། །ཤི་ནས་འབྲལ་བ་ཡོང་བ་མི་སྤྱི་ཀུན་གྱི་སྲོལ་ཡིན། །མ་ཤི་
གསོན་བྲལ་ཡོང་བ་མ་བུ་གཉིས་ལ་བྱུང་སོང༌། །དང་པོར་ཁྱོད་ཉིད་
མ་སྐྱེས་ཨ་མ་བློ་ཐག་ཆོད་འགྲོ ། སྐྱེས་པའི་ནོར་བཟང་གཅིག་པོ་
དགྲ་བོའི་ཡུལ་ལ་བརྫངས་སོང༌། །ཕ་རོལ་དགྲ་བོ་འདུལ་བར་ལོ་ངོ་
མང་ཙམ་འགོར་འགྲོ ། བུ་ཆུང་བྱུང་ནས་འཁོར་འཁོར་ཨ་མའི་ཚེ་
ཡིས་མི་ཐུབ། ། མ་ཤི་ཚེ་རིང་བྱུང་ན་བུ་ཆུང་བཀའ་བཞིན་ལོ་་་་
བྱེད། ། ཤི་ན་དག་པའི་ཞིང་དུ་མ་བུ་འཕྲད་པར་སྨོན་ནོ། ། ཞེས་་
གསུངས་པས་ཡིད་འཕྲོག་ན་རེ། །ཚུར་ལ་གསོན་དང་དགོངས་དང་
སྙིང་དང་འདྲ་བའི་རྒྱལ་པོ། །གསེར་བྱ་ངང་པའི་བློ་གཏད་མཚོ་མོ་
ཁྱེད་ལ་བཅོལ་ཡོད། །མཚོ་མོ་འཁྱགས་པས་བསྡམས་ན་ངང་པ་མོན་
ལ་ལོག་འགྲོ ། ཡིད་འཕྲོག་ལྷ་མོའི་བློ་གཏད་ནོར་བཟང་ཁྱེད་ལ་
ཞུས་ཀྱང་། །རྒྱལ་པོ་བྱང་ལ་བྱོན་ན་བུ་མོ་ཡུལ་ལ་ལོག་འགྲོ །བུ་མོ་
གྱིས་བསམ་ལོག་བྱ་ངན་བརྩམ་ཡོང༌། །རབ་གསུམ་རྒྱལ་པོའི་རྗེས་སུ་
བུ་མོ་འཁྲིད་རོགས་གནང་དང༌། །དེ་མིན་ལྗོན་པའི་ཡུལ་ལ་བུ་མོ་
སློག་རོགས་གནང་མཛོད། །ཅེས་ཞུས་པས། རྒྱལ་པོ་ན་རེ། བུ་
མོ་དེ་ལྟར་མ་གསུང་བུ་ཆུང་བདག་ལ་གསོན་དང༌། ། ཕ་རོལ་དགྲ་ཡི་
ཡུལ་དུ་ཡིད་འཕྲོག་ག་ལ་ཕེབས་པ། །དེ་འདྲའི་ཡུལ་ལ་བུ་མོ་བགྲོད་
པའི་ས་ནི་མེད་དོ། ། ཉིན་མོ་མི་མེད་མཚན་མོ་འདྲེ་སྲིན་ཐམས་ཅད་
ཚོགས་ཡོང་། ། ལྷག་དོན་རང་རེ་གཉིས་ཀ་དགྲ་བོའི་ལག་ཏུ་ཚུད་
ཡོང་། ། དགྲ་བོ་རྒྱལ་ཞིང་རང་ཉིད་ཕམ་པ་རུ་བྱས་ཡོང་། ། དེ་ལྟར་
མ་གསུང་ལྷ་སྲས་ཨ་མའི་དྲུང་དུ་བཞུགས་དང༌། ། ཞེས་ཞུས་པས།
བཞེས།
ཡིད་ འཕྲོག་ སྲོག་ ལ་ བབས་ པའི་ འཇིགས་ པ་ བྱུང༌ ན།
101



གཙུག་རྒྱུན་ཡུམ་ནས་གནང་དགོས་པའི་བཀའ་དང་བཅས་ཞལ་དན་
གནང་བས་དེའི་ནུབ་གཙུག་རྒྱན་ཡུམ་ནས་བཞེས། སོ་སོའི་གཟིམ་
ཆུང་དུ་ཕེབས། དེའི་སང་ཉིན་ཡབ་ནས་སྔ་ཆར་ནོར་བཟང་གིས་
མཚོན་དཔོན་འབངས་ཀུན་ཚོམས་ཆེན་དུ་ཤོག་གསུངས་ནས་ཕེབས་
རྫོང་ལེགས་པར་གནང་ཐོག་འདི་སྐད་དོ། །ཚུར་ལ་ཉོན་དང་འདིར་
འདུས་དཔོན་འབངས་ཀུན། །དེ་རིང་བུ་ཆུང་ཐོན་རྒྱུའི་སྐྱེལ་མ་་་
ལ། ། རྡོ་བཅལ་ ཐོག་ཏུ་ ཕ་ཡིས་སྐྱེལ་མ་བྱེད། ། ལྷོ་སྒོའི་ ཐང་དུ་ ལྔ་
བརྒྱས་སྐྱེལ་མ་གྱིས། །ལ་བཙས་དང་པོར་ཨ་མས་སྐྱེལ་མ་གྱིས། ། ལ་
བཙས་གཉིས་པར་ཡིད་འཕྲོག་སྐྱེལ་མ་གྱིས། ། བུ་ཆུང་ཕྱོགས་འགྲོ་
དང་པོའི་རྟེན་འབྲེལ་སྐབས། ། རྟེན་འབྲེལ་གང་ལེགས་དགོས་ པ་
སྔོན་མོལ་བཞིན། ། དཔོན་འབངས་རྣམས་ཀྱི་རྣ་བར་དེ་ལྟར་ཞོག
། ཅེས་བཀའ་བསྩལ་ནས་ཡབ་ཆེན་རང་གིས་ཞབས་གྲས་རྣམས་ལ་
བཀའ་བསྒོས་ནས་རྡོ་བཅལ་དུ་ནོར་བཟང་ལ་སྐྱེལ་ཆང་གི་ཐོག་དར་
དང་བཅས་འདི་སྐད་དོ། ། ཚུར་ལ་ཉོན་དང་ནོར་བཟང་སྙིང་གི་་
བུ། །ད་ལན་དགྲ་བོ་འདུལ་དུ་འགྲོ་དོན་འདི། ། རང་རེའི་ཆབ་སྲིད་
དཔལ་འབྱོར་དོན་གྱི་ཕྱིར། །ནོར་བཟང་དཔའ་རྩལ་ཆེ་བས་་་་་་་
བརྫངས་པ་ལས། ། ང་ཡི་ སྙིང་ ཐག་རིང་བས་བརྫངས་པ་མིན། །
བསྟན་དགྲ་མི་རྒོད་འདུལ་བར་ཡ་མི་ང་། །ཁྱད་ནོར་གོ་མཚོན་འདི་
རྣམས་གྱོན་པ་ཡི། ། མཐོང་བ་ཙམ་གྱིས་དགྲ་བོ་ཉམས་ནུས་་་་་་་་
གཤིས། ། བློ་ངལ་མི་དགོས་དགྲ་མགོ་ཀུན་འཐུལ་ནས། ། མི་རིང་ང་
དང་འཕྲད་པའི་ཡིད་སྨོན་བྱ། །ཞེས་གསུངས་པས། ། ནོར་བཟང་
ནས་ཕྱག་དང་བཅས་ཡབ་ལ་འདི་སྐད་དོ། ། ཚུར་ལ་གསོན་དང་་
དགོངས་དང་ཡབ་ཆེན་གྱི་པ་ཕ། །བདག་ལ་ཡབ་ཀྱི་བཀའ་དང་སྐྱེལ་
ཆང་བཀའ་དྲིན་ཆེ་བྱུང༌། ། ཕ་རོལ་དགྲ་བོ་འདུལ་བ་ལ་ཡབ་ཀྱི་་
102



བཀའ་བཞིན་ཞུ་ཡོང་། ། བདག་གིས་ཞུས་པའི་ཚིག་འདི་ཡབ་ཀྱི་་་
ཐུགས་ལ་བཅང་དགོས། །བདག་ཉིད་དགྲ་བོ་འདུལ་བ་ལ་ལོ་ངོ་མང་
ཙམ་འགོར་འགྲོ ། ཨ་མ་ཡིད་འཕྲོག་གཉིས་ལ་ཡབ་ཀྱིས་བརྩེ་བས་
སྐྱོང་དགོས། ། ཕ་རོལ་གཞན་གྱི་བསམ་པས་ཡབ་ལ་སྙན་དགྲ་བྱུང་
ཡང༌། ། ཨ་མ་ཡིད་འཕྲོག་བློ་སེམས་ཕམ་དུ་འཇུག་པ་མ་གནང༌། །དེ་
འདྲ་ཡབ་ཆེན་པ་ཕའི་དགོངས་ཡུལ་དུ་འཇགས་དགོས། ། བུ་ཆུང་
བྱེས་པས་བྱེས་གོ་ཆོད་པ་རུ་ཞུ་ཡོང༌། ། ཡབ་ཆེན་བཀའ་དྲིན་ཅན་
གྱིས་ཡིད་འཕྲོག་ཕམ་དུ་མ་འཇུག། ཅེས་ཞུས་ཏེ་ཕྱི་ཕྱག་འཚལ་ནས་
ཕེབས་པས་ལྷོ་སྒོའི་ཐང་དུ་བཙུན་མོ་ལྔ་བརྒྱའི་ཕེབས་སྐྱེལ་གྱིས་འདི་
སྐད་དོ། ། ཚུར་ལ་གསོན་དང་རྒྱལ་སྲས་ནོར་བཟང་ལགས། །ལྔ་
བརྒྱའི་ཕྱོགས་སུ་སྙན་གྱི་དབང་པོ་གསོན། ། དེ་རིང་ཐབ་སྐྱེལ་རྟེན་
འབྲེལ་འདི་བཞེས་ནས། ། ཕ་རོལ་དགྲ་མགོ་མ་ལུས་ཀུན་འཐུལ་་་
ནས། །ཕྱོགས་འདིར་མྱུར་དུ་མཇལ་བའི་སྨོན་ལམ་འདེབས། །ཞེས་
ཞུས་པས། ནོར་བཟང་ན་རེ། ཚུར་ལ་གསོན་དང་གཏན་གྲོགས་
བཙུན་མོ་ཡི་ལྔ་བརྒྱ། ། རྣ་བ་གཞན་ལ་མ་ཡེངས་ནོར་བཟང་ང་ལ་
གསོན་དང་། །ཡབ་ཀྱི་བཀའ་བཞིན་ནོར་བཟང་དགྲ་བོ་འདུལ་བ་ལ་
བཏང་འགྲོ། ཁྱེད་ཅག་བཙུན་མོ་ལྔ་བརྒྱ་སྐུ་ཁམས་བཟང་བར་་་་་
བཞུགས་ཤིག ། མ་ཤི་ཚེ་རིང་བྱུང་ན་ངང་གིས་ངང་གིས་མཇལ་
ཡོང་། །དེ་རིང་ནོར་བཟང་ང་ལ་སྐྱེལ་ཆང་བཀའ་དྲིན་ཆེ་བྱུང་། །
ཞེས་གསུང་ཞིང་ཕུད་གཏོར་ཞིག་མཛད་ནས་བྱོན་པས་ལ་བཙས་
དང་པོའི་ཐོག་ཏུ་ཡུམ་ཆེན་འཁོར་བཅས་ཀྱིས་སྐྱེལ་ཆང་མཛད་ནས་
ཡུམ་གྱིས་འདི་སྐད་དོ། ། སྙིང་དང་འདྲ་བའི་བུ་ཆུང་ཨ་མ་ང་ལ་ཉོན་
དང༌། །ལོ་ངོ་བཅུ་གཉིས་བར་ལ་བུ་ཆུང་ཡུམ་དང་མི་མཇལ། །ལོ་ངོ་
བཅུ་གཉིས་བར་ལ་ཨ་མའི་ན་སོས་མི་ཐུབ། ། རང་གཉིས་མ་གཅིག་
103



བུ་གཅིག་ཁོག་པའི་སྙིང་དང་འདྲ་ཡང༌། །འགྲོགས་པའི་མཐའ་མ་དེ་
རིང་འབྲལ་དགོས་རང་བྱས་བྱུང་། །ཕ་རོལ་དགྲ་མགོ་འདུལ་བའི་ས་
ཕྱོགས་སུ་འགྲོ་དགོས། །ཚེ་སྔོན་ལས་ཀྱིས་འདུལ་དགོས་ཡོད་པ་ཞིག་
འདྲ་བས། ། ང་ལ་མ་འཕྲེང་བསམ་བཞིན་བློ་ སྟོབས་རང་བསྐྱེད་་་་
ནས། ། ཡབ་ཀྱི་བཀའ་བཞིན་དགྲ་མགོ་མྱུར་བ་རུ་བཏུལ་ནས། །
སླར་ཡང་ཡབ་ཀྱི་བཀའ་ལ་ལོག་པ་རུ་མ་འཛིན། །བྱང་ཕྱོགས་ལྷ་མི་
ཀུན་གྱི་མགོན་སྐྱབས་དཔུང་གཉེན་དུ་ཡོང་བ། །ཨ་མ་ངས་ཀྱང་སྨོན་
པ་ནན་ཏན་དུ་བྱེད་དོ། །ཅེས་གསུངས་ནས་དངུལ་ཕོར་བདུད་རྩིས་
བཀང་བ་ཕྱག་ཏུ་ཕུལ་རྗེས་ནོར་བཟང་གིས་ཡུམ་གྱི་ཕྱག་ལ་འཆང་
ནས་འདི་སྐད་དོ། །བྱམས་བརྩེ་བཀའ་དྲིན་ཅན་གྱི་ཨ་མ་བདག་ལ་
གསོན་དང༌། ། བུ་ཆུང་བྱང་དུ་འགྲོ་བ་ལ་ཨ་མ་ཐུགས་ངལ་མི་་་་་
དགོས། ། དགྲ་བོ་འདུལ་བའི་བཀའ་བབས་བུ་ཆུང་བདག་ལ་ཡོད་
དོ། །ཨ་མ་སྐུ་ན་མཐོ་བས་བུ་ཆུང་སེམས་པ་སྐྱོ་བྱུང༌། །བསམ་ཞིང་
ཨ་མའི་བཀའ་དྲིན་འཁྱེར་ས་ནི་མི་འདུག །བྱམས་པའི་པང་དུ་
བཞེས་པ་བསམ་ཞིང་ཨ་མ་དྲན་བྱུང་། །འཇམ་པ་ལུས་ལ་གཡོག་པ་
བསམ་ཞིང་ཨ་མ་དྲན་བྱུང་། །ནུ་ཞོ་སྐུ་ནས་བཏུང་བ་བསམ་ཞིང་ཨ་
མ་དྲན་བྱུང༌། །བྱམས་པའི་སྤྱན་གྱིས་གཟིགས་པ་བསམ་ཞིང་ཨ་མ་
དྲན་བྱུང༌། ། སྙན་པོའི་མིང་ནས་འབོད་པ་བསམ་ཞིང་ཨ་མ་དྲན་
བྱུང༌། །བདག་ཉིད་བྱང་ནས་ཚུར་འཁོར་ཨ་མའི་སྐུ་ཚེས་ཐུབ་ན། །
རང་རེ་མ་བུ་གཉིས་ཀྱི་བསམ་དོན་འགྲུབ་པ་འདུག་སྟེ། །ངེས་མེད་
མ་མཇལ་ཟེར་ན་ཕྱི་མ་མཇལ་བར་སྨོན་ནོ། ། ཞེས་ ཕྱི་ཕྱག་འཚལ་
ནས་ཕེབས་པས། ལ་བཙས་གཉིས་པའི་ཐོག་ཏུ་ཡིད་འཕྲོག་འཁོར་
བཅས་ཀྱི་སྐྱེལ་ཆང་སར་ཕེབས། ཡིད་འཕྲོག་མས་དངུལ་ཕོར་ཕུད་
ཀྱིས་བཀང་ནས་འདི་སྐད་དོ། །བྱམས་བརྩེ་ལྡན་པའི་རྒྱལ་སྲས་མི་
104



རྗེའི་མཆོག ། བསོད་དམན་ཡིད་འཕྲོག་བདག་ལ་སྙན་གསོན་་
དང་། །ཁྱོད་ཉིད་མི་རིང་ཞབས་སོར་བསྐྱོད་པ་ནས། ། ཚུར་ཕེབས་
ཡིད་འཕྲོག་བདག་དང་མ་མཇལ་བར། ། སྐུ་ལ་མི་འདོད་སྙུང་གཞིས་
མི་ གོས་ པའི། ། ཕ་ རོལ་ བསྟན་ དགྲ་ མ་ལུས་ ཀུན་ བཅོམ་ ནས། །
མཁའ་མཉམ་སེམས་ཅན་བདེ་ལ་འགོད་པ་ཡི། ། ཐུགས་ལ་བསམ་
པའི་རེ་བའི་དོན་འབྲས་རྣམས། །ཇི་བཞིན་སྨོན་འགྲུབ་བུ་མོས་སྨོན་
ལམ་འདེབས། ། ཡིད་འཕྲོག་ ཐུགས་ནས་འདོར་བ་མེད་པར་་་་་་་
མཁྱེན། ། ཞེས་དངུལ་ཕོར་རྒྱལ་པོའི་ཕྱག་ཏུ་ཕུལ་ནས་སྤྱན་ཆབ་་་་
བསིལ་ བས། རྒྱལ་ པོའི་ ཕྱག་ གཡས་ པས་ དངུལ་ ཕོར་ བཟུང༌།
ཕྱག་གཡོན་པ་ཡིད་འཕྲོག་མ་ལ་འཆང་ནས་འདི་སྐད་དོ། །སྙིང་དང་
འདྲ་བའི་བུ་མོ་ང་ལ་ཉོན། །ངལ་བར་མི་བྱ་སྔོན་དུ་མོལ་བ་བཞིན། །
ཨ་མའི་བཀའ་བཞིན་ལེགས་པར་སྒྲུབ་པ་དང༌། །ཅ་ཅོལ་མི་ངན་ཁ་
ལ་མི་ཉན་ཞིང༌། ། རང་གཞན་དོན་དུ་དཀོན་མཆོག་མཆོད་པར་་་་
འབུངས། ། ང་ཉིད་ཕ་རོལ་དགྲ་མགོ་མྱུར་བཏུལ་ནས། ། མི་རིང་་
རང་གི་ཡུལ་དུ་ཡོང་བ་ཡིན། ། ཡིད་འཕྲོག་སྙིང་ལ་བརྩེ་བའི་སྐྱེལ་
ཆང་འདི། ། ལུས་སེམས་གཉིས་ཀའི་བཅུད་དུ་ད་རེས་བྱུང༌། ། ད་
ཡང་མི་སྡོད་བུ་ཆུང་བྱང་དུ་འགྲོ ། ཞེས་ཆིབས་ཁ་བསྒྱུར་བར་
བརྩམ་པས་ཡིད་འཕྲོག་མས་འདི་སྐད་དོ། །ཨ་མ་མ་མ་འདི་འདྲའི་
སེམས་ཉིད་ཀྱི་སྐྱོ་བ། །བསམ་བློ་གང་ནས་བཏང་ཡང་འབྲལ་དུ་ཕོད་
པ་མི་འདུག །ཅེས་རྒྱལ་པོའི་སྟག་དོང་གི་དཀར་ཐག་ནས་བཟུང་
སྟེ་སྤྱན་ཆབ་བསིལ་བས་རྒྱལ་པོ་ན་རེ། ཨ་མ་མ་མ་བུ་ཆུང་ང་ཡི་
སེམས་ཉིད་ཀྱི་སྐྱོ་བ། །ང་རང་ཡབ་ཀྱི་བཀའ་བཞིན་དགྲ་བོ་འདུལ་
དུ་འགྲོ་སྟེ། །དེ་རིང་ལྷ་སྲས་ཡིད་འཕྲོག་གིས་སྟག་དོང་གཡས་ནས་
བཟུང་བྱུང་། ། བུ་མོའི་ཐུགས་དང་བསྟུན་ན་ཡབ་ཀྱི་བཀའ་དང་་་
105



འགལ་འགྲོ །བྱ་བྱེད་གང་ནས་དཀའ་བའི་བུ་ཆུང་སེམས་པ་སྐྱོ་
བྱུང་། །བུ་མོ་དེ་ལྟར་མ་མཛད་བསམ་བློ་ཞིབ་ཏུ་ཐོངས་དང༌། །ཞེས་
གསུངས་པས་ཡིད་འཕྲོག་མ་ན་རེ། ཚུར་ལ་གསོན་དང་དགོངས་
དང་སྙིང་དང་འདྲ་བའི་རྒྱལ་སྲས། ། བུ་མོས་བསམ་བློ་བཏང་ནས་
ཞག་མ་མང་ཙམ་སོང་ངོ༌། ། བསམ་བློ་གང་ནས་བཏང་ཡང་འབྲལ་
དུ་ཕོད་པ་མི་འདུག ། རྟ་དང་རྟེའུ་འཕྲལ་ཡང་རྟ་ར་ཕན་ཚུན་ཡིན་
འདུག ། དེ་ཡང་དྲན་པའི་སེམས་ཀྱིས་ཕར་སྐད་ཚུར་སྐད་བྱེད་
འདུག ། ང་དང་རྒྱལ་པོའི་བར་དུ་ལ་ལུང་མང་པོས་བཅད་འགྲོ
བལྟས་པས་མཐོང་ས་མི་འདུག་བོས་པས་ཚོར་ས་མི་འདུག ། འབྲི་
དང་བེའུ་འཕྲལ་ཡང་རྡང་གི་ཕན་ཚུན་ཡིན་འདུག ། དེ་ཡང་དུང་
བའི་སྐད་ནི་ཕར་སྐད་ཚུར་སྐུད་བྱེད་འདུག ། ང་དང་ནོར་བཟང་
བར་དུ་ལ་ལུང་མང་པོས་བཅད་འགྲོ ། བྱོལ་སོང་མ་བུ་དུང་བའི་
བྱེད་པ་ལ་གཞིག་ཀྱང་། །ང་དང་རྒྱལ་པོ་ནོར་བཟང་འབྲལ་དུ་ཕོད་
པ་མི་འདུག ། རྒྱལ་སྲས་དེ་ལྟར་མ་གསུང་བུ་མོ་བྱང་ལ་འཁྲིད་
མཛོད། །འཆི་བ་སྲོག་ལ་བབས་ཀྱང་བུ་མོ་སྡོད་རྒྱུ་མིན་ནོ། །མ་གིའི་
མཚོ་མོ་མ་ལ་གསེར་བྱ་བཟའ་མི་སྡེབ་ཀི ། གསེར་བྱ་ཁ་ཡ་བྲལ་བ་
མཚོ་མོ་མ་ན་མི་འདུག ། ཡ་གིའི་བྲག་སྟོད་ཡ་ལ་རྒོད་པོ་བཟའ་མི་
སྡེབ་ཀི །འདབ་བྱ་ཁ་ཡ་བྲལ་བ་བྲག་སྟོད་ཡ་ན་མི་འདུག །ལྕང་
གླིང་གྲུ་བཞི་མ་ན་འཇོལ་མོ་བཟའ་མི་སྡེབ་ཀི །འཇོལ་མོ་ཁ་ཡ་བྲལ་
བ་ལྕང་གླིང་མ་ན་མི་འདུག ། སྐྱེས་ནས་ཤི་བས་འབྲལ་བ་ལུས་ཅན་
ཀུན་ལ་ལོས་ཡོད། ། མ་ཤི་གསོན་བྲལ་བྱེད་པ་ང་མིན་གཞན་ལ་མི་
འདུག ། མི་མངོན་དབྱིངས་ན་བཞུགས་པའི་བསླུ་མེད་དཀོན་་
མཆོག་རྣམ་གསུམ། །ལས་ངན་ཕུང་བྱེད་མ་ལ་ཡེ་ཤེས་དབྱིངས་ནས་
གཟིགས་ཤིག། ཅེས་གསུང་ཞིང་སྐད་དང་བཅས་ཤུམ་པས་རྒྱལ་པོ་ན་
106



རེ། བུ་མོ་དེ་ལྟར་མ་གསུང་སྙིང་དང་འདྲ་བའི་ཡིད་འཕྲོག ། བུ་
མོ་ཡིད་འཕྲོག་ལྷ་མོ་འབྲལ་འདོད་སེམས་ལ་མེད་དེ། །དབང་ཆེན་མི་
ཡི་དཔོན་པོ་ཡབ་ཆེན་པ་ཕས་ཕྲལ་སོང་། །ཡབ་ཆེན་པ་ཕའི་བཀའ་
ནི་ནམ་མཁའི་ཐོག་དང་མཚུངས་བྱུང་། ། ཡིད་འཕྲོག་མཆི་མ་མ་་་
གཏོང་རང་རེའི་ཚེ་ལ་གཟན་པ། ། རྟ་མཆོག་གཞན་ལ་བཙོང་ཡང་
མཐུར་མགོ་ཚུར་ལ་ལེན་ཞིང་། །དེ་ཡང་སྔོན་སྲོལ་བཟང་པོའི་རྟེན་
འབྲེལ་ལ་འདུག་པ། །བུ་ཆུང་བྱང་དུ་འགྲོ་ཡང་ཐུགས་རྟེན་འདི་ལྟར་
འབུལ་ལོ། །དབུ་རྨོག་འདི་ནི་དགྲ་བོ་འདུལ་བ་ལ་དགོས་སོ། །དབུ་
རས་འདི་ནི་མཛེས་མའི་སེམས་རྟེན་ལ་འབུལ་ལོ། །དཔའ་དམ་འདི་
ནི་དགྲ་བོ་འདུལ་བ་ལ་དགོས་སོ། །རྒྱ་གྲི་འདི་ནི་མཛེས་མའི་སེམས་
རྟེན་དུ་མཛོད་ཅིག ། ཤ་ ཀྲད་འདི་ནི་མདའ་མོའི་སྟོང་ཚོད་ལ་
དགོས་སོ། ། མཛུབ་རྒྱུས་འདི་ནི་མཛེས་མའི་སེམས་རྟེན་ཡང་གནང་
མཛོད། ། སྟག་དོང་འདི་ནི་དགྲ་བོ་འདུལ་བ་ལ་དགོས་སོ། །གཡས་
ཤག་འདི་ཡང་མཛེས་མའི་སེམས་རྟེན་དུ་མཛོད་དང་། །གསན་པ་ཨེ་
བྱུང་ལྷ་སྲས་ཡིད་འཕྲོག་གི་ལྷ་མོ། ། ད་ཡང་བུ་ཆུང་བྱང་དུ་གཏོང་
གྲོགས་རང་མཛོད་ཅིག །ཅེས་རྒྱལ་པོའི་ཕྱག་གིས་ཡིད་འཕྲོག་མའི་
ཞལ་རས་ཕྱིས་པས་ཡིད་འཕྲོག་ན་རེ། ཡང་གཅིག་ཚུར་ལ་གསོན་
དང་སྙིང་དང་འདྲ་བའི་རྒྱལ་སྲས། ། བུ་མོའི་སེམས་ཀྱི་རྟེན་ཆས་་
གནང་བ་བཀའ་དྲིན་ཆེ་སྟེ། ། ཡིད་འཕྲོག་གཞོན་ནུ་དྲན་པས་ཉིན་
མཚན་འཁྱོལ་དུས་མི་འདུག ། རྒྱལ་པོ་བྱང་ལ་འཐབ་དགོས་རྒྱ་གྲི་
ཁྱེད་རང་བསྣམས་དང༌། །བདག་ལ་གཞོན་ནུ་ཁྱེད་ཀྱི་སྐུ་འབྱར་ནང་
མ་ཞོག་དང༌། །དེ་ལ་བུ་མོ་བདག་གི་རེ་བའི་བློ་གཏད་བཅོལ་ལོ། །
ཞེས་ཞུས་པས་རྒྱལ་པོས་རྒྱ་གྲི་དེ་བཞེས་སྐུ་འབྱར་ནང་མ་དེ་ཡིད་
འཕྲོག་མར་གནང་བས་གཞོན་ནུའི་སྐུ་འབྱར་དེ་བུ་མོའི་གདོང་ལ་
107



བཀབ་ནས་སྤྱན་ཆབ་བསིལ་ཞིང་བཞུགས་པས་ནོར་བཟང་དཔོན་
གཡོག་སྐད་ཅིག་ཉིད་ལ་རིང་པོའི་སར་ཕེབས། ཡིད་འཕྲོག་དུམ་
ཞིག་ཞལ་ཏ་མ་རྣམས་ཀྱིས་ བསྐོར་ཏེ་ལུས། སླར་ཡང་བཞེངས་
ནས་རྒྱལ་པོའི་ཕེབས་རྗེས་སུ་རིང་པོའི་སར་སྤྱན་གྱིས་གཟིགས་ཤིང་
བཞུགས། ཉི་མ་དགོང་ཇ་ཁར་ཕོ་བྲང་དུ་ཡུམ་གྱི་དྲུང་དུ་ཕེབས་
ནས་ཡུམ་ལ་འཆང་ནས་སྤྱན་ཆབ་བསིལ་བས་ཡུམ་མཆོག་ནས་འདི་
སྐད་དོ། ། ཚུར་ལ་གསོན་དང་ལྷ་སྲས་ཡིད་འཕྲོག་མ། ། ང་ལ་སྐྱེས་
པའི་བྱིས་པ་གཅིག་པོ་དེ། །དེ་རིང་མི་ཡུལ་གཞན་ལ་གཏོང་དགོས་
བྱུང༌། །དེ་ཚབ་ང་ལ་མ་སྐྱེས་བུ་མོ་ཁྱེད། །རང་གཉིས་མ་བུ་གཅིག་
སེམས་གཅིག་གིས་འཛིན། །ངལ་བར་མི་བྱེད་ཨ་མའི་ཡིད་འཕྲོག་
མ། །ཞེས་གསུངས་པས་ཡིད་འཕྲོག་མ་ན་རེ། ཚུར་ལ་གསོན་དང་
ཡུམ་ཆེན་ཨ་མ་ལགས། ། སྐྱེས་པའི་ཨ་མ་ལྗོན་པའི་ཡུལ་དུ་ལུས། །
འགྲོགས་པའི་བཟའ་ཟླ་བྱང་ཕྱོགས་རིང་པོར་བྱོན། །བུ་མོ་མ་སྐྱེས་ཨ་
མ་ཁྱོད་མིན་པ། །མཐོང་ཐོས་ཉེ་བའི་ས་ན་རེ་གནས་མེད། །དྲིན་དུ་
ཚོར་རོ་ཨ་མ་ཐུགས་རྗེ་ཅན། །ཞེས་གཅིག་གིས་གཅིག་ལ་དགྱེས་པས་
མ་བུ་ལས་ཀྱང་ལྷག་པའི་དུང་སེམས་མཛད། རྒྱལ་པོ་ནོར་བཟང་
ནི་བར་ཞག་མང་པོ་བགྲོད་པའི་ས། སྟག་ལ་ལ་ཐོག་ཅེས་མཐོ་ཞིང་
གྲང་བའི་ས་དེར་ཕེབས་ནས། ལ་བཙས་དེའི་མདུན་དུ་བསང་
མཆོད་སོགས་བཏང་སྟེ་འདི་སྐད་དོ། །ཀི་ཀི་བསྭོ་བསྭོ་ལྷ་རྒྱལ་ལོ། །
བསླུ་མེད་དཀོན་མཆོག་རྣམ་གསུམ་ གསོལ། ། འདི་ཕྱི་གཉིས་ཀྱི་་་
སྐྱབས་གནས་ཞུ། ། ཡི་དམ་ཞི་ཁྲོའི་ལྷ་གསོལ་ལོ། །བསམ་དོན་་་་་
དངོས་གྲུབ་མ་ལས་སྩོལ། །དཔའ་བོ་མཁའ་འགྲོ་ཆོས་སྐྱོང་གསོལ། །
སངས་རྒྱས་བསྟན་པའི་བྱ་ར་མཛོད། ། འཛམ་གླིང་བརྟན་མ་བཅུ་
གཉིས་མཆོད། །སྲིད་པའི་ལྷ་ཆེན་གར་གནས་མཆོད། ། དཀར་་་་
108



ཕྱོགས་སྐྱོང་བའི་ལྷ་རྣམས་མཆོད། ། བྱང་ཕྱོགས་ཡུལ་གྱི་ལྷ་རྣམས་
མཆོད། ། རྒྱུད་ལ་འགོ་བའི་ལྷ་རྣམས་མཆོད། ། སྐྱེས་པ་ཡོངས་ཀྱི་
དགྲ་ལྷ་མཆོད། །སྲིད་པ་ཆགས་པའི་ལ་ཁ་འདིར། །གནས་པའི་ལྷ་
ཀླུ་ཀུན་གསོལ་ལོ། །ནོར་བཟང་བྱང་འགྲོའི་མགོན་སྐྱབས་མཛོད། །
དགྲ་བོ་འདུལ་བའི་དཔུང་རོགས་མཛོད། །ཨ་མ་ཡིད་འཕྲོག་རྣམ་
གཉིས་ཀྱི། ། བློ་སེམས་སྐྱོ་བའི་བློ་གསོ་མཛོད། ། གཞན་ཡང་བསམ་
དོན་ཀུན་འགྲུབ་ཤོག ། ཀི་ཀི་བསྭོ་བསྭོ་ལྷ་རྒྱལ་ལོ། །ཞེས་གསུངས་
ནས་ཕེབས་པས་ཞག་བཅུ་སྐོར་སོང་བའི་ཡུལ་རྩྭ་ཆུ་དཀོན་པ་མིའི་སྒྱུ་
འཕྲུལ་ལྟ་ཅི། བྱ་རི་དྭགས་ཀྱང་མེད་པའི་ས་ཞིག་ཏུ་ཕེབས་པས་
ཐུགས་སྐྱོ་ཤས་ཀྱིས་འདི་སྐད་དོ། ། བདག་གི་བླ་མ་མཁྱེན་ནོ་དྲིན་
ཅན་རྩ་བའི་བླ་མ། །ནོར་བཟང་ཡབ་ཀྱི་བཀའ་བཞིན་དགྲ་བོ་འདུལ་
དུ་འགྲོ་སྟེ། ། བསྟན་དགྲ་མི་རྒོད་དགྲོ་བོ་ཡུལ་ཕྱོགས་གར་ཡོད་མ་
ཤེས། །ཡུན་རིང་ཡོང་བའི་ས་ཆ་མི་མེད་བྱང་ཐང་སྟོང་པ། ། རྩྭ་ཆུ་
ཤིང་གསུམ་མེད་པའི་བུ་ཆུང་སེམས་པ་སྐྱོ་བྱུང་། །བསྟན་དགྲ་དམ་
ཉམས་དགྲ་བོ་ཡུལ་ཕྱོགས་གང་ན་ཡོད་ཀྱང་། ། བུ་ཆུང་ལམ་སྣ་་་་
འདྲེན་པའི་མགོན་སྐྱབས་ལྷ་ཡིས་གནང་དང་། །བྱང་ཕྱོགས་རྒྱུད་ལ་
འགོ་བའི་ཕོ་ལྷ་གེར་མཚོ་གཉན་པོ། ། བུ་ཆུང་ཡུལ་ངན་འདི་ནས་
སྒྲོལ་བའི་སྐྱབས་ལ་བྱོན་ཅིག ། ཞེས་ཕོ་ལྷ་གསོལ་བས་ལུང་པ་དེའི་་
བྱང་ཤར་ཐང་དུ་གཞན་ན་མེད་པའི་སྤྲིན་གསར་དཀར་པོ་གཅིག་
ཐོན་བྱུང་བས་དེ་ལམ་སྟོན་གྱི་བརྡ་རུ་གོ་བ་དེའི་ཐད་དྲངས་པའི་རིང་
པོར་བགྲོད་པའི་ས་ཞིག་ན་ཆུ་མིག་ཅིག་འདུག དེ་དང་ཉེ་་་་་་
འདབས་ན་རྩྭ་ཡང་ཕྲན་བུ་འདུག་པ་དེར་སྒར་བབས། བྱིངས་
རྣམས་ནི་མི་རྟ་ཀུན་ཆད་པར་ཉེ་བས་ས་དེར་སླེབས་འཕྲལ་ཤི་གསོས་
ཀྱི་སྨན་འབྱོར་བ་ལྟར་གྱུར་པས་ཀུན་དེར་འདུག དེའི་སང་ཉིན་
་་109



བྱིངས་རྣམས་དེར་བཞག་རྒྱལ་པོ་ཉིད་ནས་རྩྭ་ཆུ་གང་ལེགས་ལམ་
གར་ཡོད་དགོངས་ནས་དཔོན་གཡོག་གསུམ་ཙམ་གནང་ནས་ཡུལ་
དེའི་ བྱང༌ ཤར་ ཕྱོགས་ སུ་ བྱོན་ པས་ རིང་ པོར་ ཕེབས་ པའི་ ས་ ན།
རྐྱང་ཁྱུ་ཞིག་འདུག་པ་དེ་གཟིགས་པས་ཐུགས་དགྱེས་ཤིང་སྙིང་རྗེ་
བའི་འདི་སྐད་དོ། །བུ་ཆུང་ཆ་མེད་ཡུལ་དུ་ལ་ལུང་བཅད་ནས་ཡོང་
བས། །ཡུལ་ངན་རྩྭ་མེད་ཆུ་མེད་སྒྲོལ་དགོས་ཤིག་བྱུང་ངོ༌། །དེ་རིང་
ཁ་དཀར་རྐྱང་གི་ཁྱུ་ཚོགས་འདི་དང་ཕྲད་བྱུང་། །བསམ་ཞིང་སྙིང་
རྗེ་མ་བུའི་དུང་སེམས་ལ་ལྟོས་དང་། ། རྐྱང་ཕོ་ཨ་ཕ་ཡིན་ཟེར་སྔོན་
སྔོན་ལ་འགྲོ་ཞིང་། ། རྐྱང་མོ་ཨ་མ་ཡིན་ཟེར་རྗེས་རྗེས་ལ་ སྡོད་་་་་་
ཅིང་། ། རྐྱང་ཕྲུག་ལས་ ཅན་ཕ་མའི་སྦོ་འོག་ལ་འགྲོ་ཞིང་། །ནུ་ཞོ་
འཐུང་ཞིང་མ་ཡི་དུང་སེམས་ཆེ་བ་འདུག་གོ །དེ་འདྲ་མཐོང་ན་བུ་
ཆུང་ཨ་མ་ཡིད་འཕྲོག་བསམ་བྱུང༌། ། བྱང་ ཐང་ཁ་དཀར་རྐྱང་གི་
དུང་སེམས་ལ་གཞིགས་ཀྱང་། །ཨ་མ་ཡིད་འཕྲོག་གཉིས་པོ་ཡིད་ནས་
བྲལ་བ་མི་འདུག། བལྟ་བ་མིག་གི་གདོང་ལ་ཨ་མ་བསྐོར་བསྐོར་བྱས་
བྱུང་། ། འགྲོ་བ་རྐང་པའི་གདོང་ལ་ཡིད་འཕྲོག་ཡུད་ཡུད་བྱས་་་་་
བྱུང༌། །ཨ་མ་ཡིད་འཕྲོག་དྲན་པའི་བློ་སེམས་སྐྱོ་བ་འདུག་ཀྱང༌། །ང་
ལ་སེམས་གསོ་གཏོང་མཁན་བསླུ་མེད་དཀོན་མཆོག་གསུམ་པོ། །བུ་
ཆུང་སྐྱོ་བས་སྐྱོ་གོ་ཆོད་པ་རུ་མེད་དོ། །དགྲ་བོ་མ་རུངས་མི་རྒོད་ད་ལྟ་
འདུལ་དགོས་ཡོད་དོ། ། ཡབ་ཆེན་པ་ཕའི་བཀའ་བཞིན་ད་ལྟ་བསྒྲུབ་
དགོས་ཡོད་དོ། །ང་ཉིད་མི་སྡོད་ད་ཡང་བཏང་དུ་འགྲོ་རྒྱུ་ཡིན་ནོ། །
ནོར་བཟང་དགྲ་བོ་འདུལ་བའི་ལམ་སྟོན་ལྷ་ཡིས་གནང་དང༌། །ཞེས་
གསུང་ཞིང་ཕེབས་པས། ཡུལ་གྲུ་རྩྭ་ཆུ་ཕུན་སུམ་ཚོགས་པ་ཞིག་ཏུ་
ཕེབས། ནོར་བཟང་དེར་བཞུགས་ཞབས་གྲས་མི་གཅིག་དམག་
སྒར་བྱིངས་ཀྱི་སར་ཕྱིར་ལོག་གིས། བྱིངས་རྣམས་ཀྱང་འདིར་ཤོག་
110



གསུངས་པའི་བཀའ་དང་བཅས་བརྫངས། ཞག་གཉིས་ནས་ཀུན་
རྒྱལ་པོའི་དྲུང་དུ་འབྱོར། དེར་སྒར་ཕབ་སྟེ་མི་རྟ་ཀུན་ངལ་གསོ་
བར་མཛད། དེ་ནས་ཞབས་གྲས་མི་བཞི་རྟ་བཟང་ལ་བསྐྱོན་ནས་
མི་རྒོད་ཡུལ་དུ་སོ་པ་ལ་མངགས། གཞན་རྣམས་དེར་བཞུགས།
སོ་མི་རྣམས་ཕྱིན་པས་ཞག་གསུམ་གྱི་ས་ན་མི་རྒོད་ཀྱི་སྡེ་ཟིན་པའི་
ནོར་རྫི་མང་པོ་མཐོང་བས་དེ་རྣམས་ལ་མི་རྒོད་ཕ་བུའི་གནས་ཡུལ་
གར་ཡོད་དྲིས་པས། དེ་ནས་ཞག་ལྔ་བགྲོད་པའི་ས་ན་ཡོད་ཚུལ་
བྱུང་བ་དེར་ཕྱིན། མི་རྒོད་ཀྱི་ཡུལ་ས་མཁར་མེད་པ་ཀོ་བའི་གུར་
ཕུབ་པས་ལུང་པ་ཀུན་གང་བ། ཟས་སུ་ཤ་ཁྲག་ལ་ལོངས་སྤྱོད་ཅིང་།
གྱོན་པ་ལྤགས་རིགས་ ཤ་ སྟག་ གྱོན་ཞིང་མཚོན་ཡང་གྲི་ཙམ་ལས་་་་
གཞན་མེད་པ་ཞིག་འདུག་པ། སོ་མི་བཞི་ཕྱིར་ལོག་ནས་རྒྱལ་པོར་
དེའི་གནས་ཚུལ་ཞུས་པས་རྒྱལ་པོ་ཉིད་རབ་ཏུ་དགྱེས་ནས་འདི་སྐད་
དོ། ། ཁྱོད་སོ་པ་འཁོར་བའི་གཏམ་དེ་བཞིན། ། ཁོ་བསྟན་དགྲའི་་
གནས་ཡུལ་མི་རིང་ཞིང༌། ། ད་རང་རེའི་དམག་སྒར་བྱིངས་མ་་་་
རྣམས། ། ས་དེ་ཐོག་འགྲོ་བའི་གྲབས་གྱིས་ཤིག ། ཅེས་གསུངས་
ནས་ནོར་བཟང་དཔོན་གཡོག་ཚང་མས་དམག་སྒར་བཏེགས་པས་མི་
རྒོད་ཀྱི་སྡེ་སྣ་ཟིན་པས་ནོར་བཟང་གི་དཔུང་ཚོགས་མཐོང་བ་ཙམ་
གྱིས་ཀུན་སྐྲག་ཅིང་ངལ་བར་གྱུར་ནས་མི་རྒོད་ཕ་བུའི་སར་བྱིངས་
རྣམས་ཡོང་སྟེ་དཔུང་ཚོགས་བགྲང་དཀའ་བའི་དབུས་སུ་ སྐྱེ་བོ་་་་
མཐོང་བ་ཙམ་གྱིས་འགྲན་མི་ནུས་པ་ཞིག་འདུག་ཚུལ་མོལ་བས་མི་
རྒོད་ཀྱི་ཕ་དེ་ན་རེ། ཚུར་ཉོན་དང་རང་རིགས་ཕ་བུའི་ཚོགས། །
དུས་དེང་སང་རང་ཡུལ་བྱང་ཕྱོགས་འདིར། ། སྔོན་མེད་ཀྱི་དཔུང་
ཞིག་སླེབས་འདུག་ཟེར། ། དེ་ཚུར་རྒོལ་ཞིག་ཡིན་ནམ་སྐྱབས་ཞུ་་་༌
ཡིན། །དོན་དེ་གཉིས་མིན་པ་འདའ་ས་མེད། ། རང་ཕ་བུ་ཚོ་ཁོ་ཡི་
111



B
ir
is
ir
io
ir
ir
གདོང་དུ་འགྲོ ། ཕ་རྒན་གྱི་མཚོན་ཆ་ཀུན་ཁྱེར་ཤོག །བུ་ཚ་ཡུག་
ཚོ་རང་ཆས་ཀུན་བསྒྲིགས་ནས། །ཁོ་དཔུང་ཚོགས་ཀྱི་མདུན་དུ་རུག་
སེ་ཤོག། ཁྱོད་དཀར་མོ་མ་ཉལ་དཀར་མོ་ལོང་། ། དཀར་མོ་ལོང་ལ་
བསང་ཞིག་ཐོངས། ། ཕོ་ང་དང་གཞན་ཞིག་འདྲ་ལེ་མིན། ། དེ་ཨེ་
འདྲ་མི་འདྲ་ལྟོས་ལ་ཤོག ། ཅེས་མི་རྒོད་ཕ་བུ་དཔུང་ཚོགས་དང་
བཅས་པ་ནོར་བཟང་གི་མདུན་དུ་ཡོང་ནས་འདི་སྐད་དོ། །ཁྱོད་རང་
ཡུལ་བོར་ནས་གང་དུ་འགྲོ ང་མི་རྒོད་ཡུལ་དུ་ཡོང་དོན་ཅི། །ནོར་
ཟས་གོས་ཀྱི་སྦྱིན་པ་ཞུ་འདོད་དམ། ། སྐྱབས་རེ་གནས་ཀྱི་མགོ་འདོན་
ཞུ་འདོད་དམ། ། དོན་ཅི་ཡིན་འཕྲོས་པ་ཞིབ་ཏུ་ཤོད། ། ཅེས་ཟེར་
བས་ནོར་བཟང་ན་རེ། ཚུར་ཉོན་དང་མི་རྒོད་ཕ་བུ་རྣམས། །ང་
ཡོང་བ་བྱང་ཕྱོགས་ཡུལ་ནས་ཡོང་། ། ང་སྡོད་པ་འདི་ཞེས་ངེས་པ་
མེད། ། ངའི་མིང་ལ་ནོར་བུ་བཟང་པོ་ཟེར། ། དོན་སངས་རྒྱས་་་་་
བསྟན་པའི་བྱ་ར་ཡིན། །སེམས་ཅན་ཀུན་གྱི་མགོན་སྐྱབས་ཡིན། །
སྤྱི་དགྲ་སྒྲོལ་བའི་གཤེད་མ་ཡིན། ། དོན་དེ་མིན་གཞན་དུ་ཡོང་བ་
མིན། ། གོ་ན་ཡིད་ལ་དེ་ལྟར་ཞོག ། ཅེས་གསུངས་པས་མི་རྒོད་
བྱིངས་རྣམས་ནི་ནོར་བཟང་མཐོང་བ་ཙམ་གྱིས་སྐྲག་པར་གྱུར་ཅིང་།
མི་རྒོད་ཀྱི་ཕ་དེ་ཉིད་སྐྲག་ཀྱང་མི་སྐྲག་པའི་ཚུལ་བྱས་ནས་འདི་སྐད་
དོ། །ཁྱོད་སྐྱེས་པ་གཞོན་ནུ་ཁ་ཕོ་ཆེ། །ཁྱོད་འཐབ་ཡ་དགྲ་བོ་སུ་ལ་
བྱེད། །མི་ང་ལ་དགྲ་གཉེན་གང་དུ་འཛིན། །ང་མི་རྒོད་ཕ་བུའི་ས་ཆ་
ལ། །ཁྱོད་འགྲོ་སྡོད་བྱེད་པའི་ཚེ་ཟད་པོ། །ང་མི་རྒོད་ཁ་ལ་ཁྱོད་ཉན་
ན། ། ཁྱོད་རང་ཤེད་མ་བྱེད་གུས་བཏུད་ན། ། རང་ས་ཡུལ་གཅིག་ཏུ་
བསྡད་པས་ཆོག །ཟས་གང་ཡོད་མཉམ་ཟ་བྱས་པས་ཆོག །ཁྱོད་
རང་ཤེད་ཆེ་ན་སྡུག་ཚེ་ཟད། །ང་མི་རྒོད་ཕ་བུའི་མགོན་སྐྱབས་སུ། །
བདུད་རྒྱལ་བཙན་ཀླུ་དང་སྡེ་བཞི་ཡོད། ། ཁྱོད་གོ་ན་ཡིད་ལ་དེ་ལྟར་
112



ཞོག་། ཅེས་ཟེར་བས་ནོར་བཟང་ན་རེ། ཁྱོད་མ་ཡེངས་ལས་
ངན་དམ་སྲིའི་མི། ། ས་འདི་ཐོག་ཡོང་བ་ལྟ་ཅི་སྨོས། །ང་འཛམ་གླིང་
ཡོངས་ཀྱི་བདག་པོ་ཡིན། ། ཁྱོད་མགོན་སྐྱབས་བདུད་བཙན་ཀླུ་ལ་
རེ། །དེ་ཡི་དྭགས་དུད་འགྲོའི་རིགས་སུ་འཛིན། ། སྐྱབས་བཅོལ་ས་
ལོག་པའི་དགྲ་བོ་ཁྱོད། །ཁྱོད་དམ་ཉམས་དགྲ་བོ་ཚུར་ཉོན་དང༌། །
མི་ང་ངོ་ཁྱོད་ཀྱིས་མི་ཤེས་ན། ། ངའི་མིང་ལ་ཆོས་རྒྱལ་ནོར་བཟང་
ཟེར། །སྐྱབས་དཀོན་མཆོག་གསུམ་གྱིས་རྗེས་སུ་འཛིན། །ཡི་དམ་ལྷ་
ཡི་རྒྱབ་རྟེན་ཡོད། །ཆོས་སྐྱོང་སྲུང་མའི་དཔུང་གྲོགས་ཡོད། ། རྒྱལ་
བཙན་ཀླུ་གསུམ་བྲན་དུ་བཀོལ། །ལུས་སྲུང་རྡོ་རྗེའི་གོ་ཆ་ཡོད། །
གང་བསམ་བགྲོད་པའི་རྟ་མཆོག་ཡོད། །སྐྱ་རིང་མདུང་གི་བློ་འགེལ་
ཡོད། ། ཉག་ཕྲན་མདའ་མོའི་ ཕོ་ཉ་ཡོད། ། སྲོག་ལེན་ ཤ་ཟ་ཁྲག་་་་
འཐུང་བའི། ། རལ་གྲི་རྡོ་རྗེ་ཕ་ལམ་ཡོད། ། ཁྱོད་སྒྲོལ་འོས་ཞིང་་་
བཅུའི་རྟགས་ཚང་བས། །མི་རིང་སྒུར་ཞིག་ཕ་བུའི་ཚོགས། །ཞེས་
གསུངས་པས། མི་རྒོད་ཕ་བུ་རྣམས་ཀྱིས་གཏམ་དེ་ཐོས་པ་དང་དེ་
འཕྲལ་ཕྱིར་འཐེན་ནས་གྲོང་དེའི་ཉེ་འདབས་རེ་ཞིག་བཟུང་ནས་མི་
རྒོད་རང་ལ་གང་ཡོད་ཀྱི་འཐབ་ཆས་སྤྲས་ནས་ཕ་ན་རེ། ཚུར་ཉོན་
དང་རང་རེའི་ཕ་བུའི་ཚོགས། །ཁོ་དཔུང་དབུས་ཀྱི་མི་དེའི་བརྗོད་
དོན་དུ། ། ལུས་ཆ་ལུགས་ཀུན་ལ་བཟང་བཤད་བྱེད། ། དོན་རང་་
ཅག་ཕ་བུ་སྒྱུར་ཞིག་ཟེར། །ཁོ་རྒོལ་འདོད་ཀྱི་རྣམ་འགྱུར་ཅི་རིགས་
བྱེད། །ད་འཐབ་གྲོས་ཀྱི་བསམ་བློ་ཞིབ་ཏུ་ཐོངས། །ང་མི་རྒན་གྱིས་
བསམ་བློ་བཏང་བ་ལ། ། ཁོ་ཉེ་བཅར་གྱི་འཐབ་ཡ་མི་ལེགས་་་་་་་
གཤིས། ། ས་རིང་མོ་ནས་མདའ་རྡོའི་ལས་ལ་འབུངས། ། ཞེས་ཟེར་
ཞིང་ནོར་བཟང་གི་དཔུང་མཐོང་བ་ཙམ་གྱི་མདའ་རྡོ་མང་པོ་བརྒྱབ་
པས་ནོར་བཟང་ནས་ཉེ་སར་བྱོན་ཏེ་འདི་སྐད་དོ། ། ཚུར་ལ་ཉོན་
113



དང་མི་རྒོད་དཔུང་གི་ཚོགས། །ང་མ་ཡོང་གོང་དུ་དོན་ཤོག་ཟེར། །
ཡོང་བའི་དུས་སུ་འཐབ་མི་ཤེས། ། ཁྱོད་དཔུང་ཚོགས་ཀུན་གྱི་ལག་
ལེན་དུ། །ནོར་བཟང་མདའ་གཅིག་ཕོ་ཉར་གཏོང་། ། མདའ་འདི་
ཡི་གདོང་ལ་ཆགས་ཟེར་ན། ། མི་ང་ལ་འཐབ་ཡ་ཡོད་རེ་རེད། །
མདའ་འདི་ཡི་གདོང་ལ་མ་ཆགས་ན། །མི་ང་ལ་འཐབ་པ་ཁྱོད་ཀུན་
འཁྲུལ། །ཞེས་གསུངས་ནས་མདའ་གཅིག་འཕངས་པས། མདའ་
དེའི་གདོང་ལ་མི་མང་པོ་ཤི་ཞིང་། མདའི་རླུང་ཤུགས་ཀྱིས་མི་་་
འགའ་བརྒྱལ་བས་དྲན་པ་ཐོར་ཞིང༌། བྱིངས་ཀུན་ནོར་བཟང་ལ་
འཐབ་རེ་བྲལ་བས་ཕྱག་འབུལ་བར་བརྩམས་པས་ནོར་བཟང་ནས་
འདི་སྐད་དོ། །ཚུར་ཉོན་དང་མི་རྒོད་དཔུང་གི་ཚོགས། །ང་སེམས་
ཅན་ཀུན་ལ་ཉེ་འགྱངས་མེད། །ཁྱོད་དཀོན་མཆོག་ལ་སྐྱབས་སུ་མི་
འཛིན་པའི། ། ལས་ངན་སེམས་ཅན་སྙིང་རེ་རྗེ། ། ཡབ་པ་ཕའི་་་་
བཀའ་བཞིན་འདུལ་དུ་ཡོང་། ། དགོས་ངེས་པའི་མི་རྒོད་ཕ་བུ་་་་་
གསུམ། །བྲོས་ཀྱང་ཐར་དུ་ངས་མི་འཇུག །བྱིངས་རྣམས་བསད་
ཀྱང་སྡིག་པའི་རྒྱུ། །ང་ཡི་བཀའ་ལས་མི་འདའ་ན། །ཆོས་ལ་བསྒྱུར་
ནས་གནས་འདིར་འཇོག ། གོ་ན་ཡིད་ལ་དེ་ལྟར་ཞོག ། ཅེས་
གསུངས་པས། བྱིངས་རྣམས་ཀུན་ནོར་བཟང་ལ་མགོ་སྒུར་ནས་ཇི་
གསུང་དང་དུ་ལེན་པའི་ཁས་བླངས། ལས་ངན་མི་རྒོད་ཕ་བུ་་་
གསུམ་རང་ཐོན་ནས་འདི་སྐད་དོ། །ཚུར་ལ་ཉོན་དང་ནོར་བཟང་
དཔུང་གི་ཚོགས། །ཁྱོད་འདིར་ཡོང་དོན་གྱི་དགོས་པ་ལ། །ངེད་ཕ་
བུ་བསྒྲོལ་དོན་ཡིན་ཟེར་བ། ། ང་རང་ཡུལ་རང་གིས་ཟིན་པ་ལ། །
ཁྱོད་ནོར་བཟང་ ཐོག་ཏུ་ཕར་རྒོལ་གྱི། ། ལས་བྱ་ངན་གང་ཡང་་་་་
བརྩམས་པ་མེད། །ངེད་ཕ་བུ་མ་གསོད་གཏོང་གྲོགས་མཛོད། །ཡུལ་
ཕུ་མདའ་ཀུན་ལ་སྤྱི་མ་བྱེད། །སྡེ་གཡོག་རིགས་ཀུན་ལ་མཉམ་བཀོལ་
114



བྱེད། །ནོར་ཟང་ཟིང་ཀུན་ལ་མཉམ་བདག་བྱེད། །ཟས་ཞིམ་མངར་
ཀུན་ལ་མཉམ་ཟ་བྱེད། ། གྲོགས་གར་མོ་ཕར་གཏོང་ཚུར་གཏོང་་་་
བྱེད། ། ང་ཕ་བུ་མ་གསོད་ཕ་བུ་ཐོངས། ། ཞེས་ཟེར་བས། ནོར་
ཟང་ན་རེ། ཁྱོད་ཕ་བུ་མ་ཡེངས་ང་ལ་ཉོན། ། ཁྱོད་སྐྱབས་ཡུལ་
ལོག་པའི་སྒྲོལ་འོས་ལས། ། མི་ང་ལ་གནོད་པའི་དགྲ་ཁྱོད་མིན། །
ཡབ་པ་ཕའི་བཀའ་ལ་གྱེན་ལྡོག་མེད། །ཁྱོད་ཕ་བུ་སྒྲོལ་བའི་དུས་ལ་
བབ། ། སྙིང་རྗེ་ཡང་སྒྲོལ་དགོས་པ་ ཕའི་བཀའ། ། ཡ་ང་ཡང་སྒྲོལ་
དགོས་པ་ཕའི་བཀའ། །ཞེས་རལ་གྲི་བཏོན་ནས་འདི་སྐད་དོ། །ཚེ་
སྔོན་སྨོན་ལམ་ལོག་པའི་དགྲ་བོ་ཁྱོད། །རང་གཞན་དོན་དུ་འདུལ་
དགོས་ལས་ཀྱིས་བཀོད། ། ཁོང་ཁྲོ་ཞེ་སྡང་བྱེད་པའི་ཡུལ་མིན་་་་་
ཀྱང་། །ཡབ་པ་ཕའི་བཀའ་བཞིན་སྒྲོལ་བ་ཡིན། ། སྡུག་འགྲོ་སྤྱི་བོའི་
གཙུག་ལ་མཚོན་ཆ་ཡོད། ། ཚད་ལྡན་བླ་མའི་ཕོ་བའི་ཚུལ་དུ་་་་་་
སྒོམས། །ལུས་པོ་འདོམ་གང་གྲུ་བཞིར་མཚོན་ཆ་ཡོད། ། ཤ་གཟན་
བྱ་ཁྱིར་སྦྱིན་པའི་ཚུལ་དུ་སྒོམས། ། ཞེས་མི་རྒོད་ཕ་བུ་གསུམ་ཚར་
གཅོད་རྗེས་འཛིན་གྱིས་སྐྱེ་གནས་ངན་སོང་གསུམ་གྱི་སྒོ་འགགས་
པར་མཛད། བྱིངས་རྣམས་ནང་པ་སངས་རྒྱས་པའི་བསྟན་པར་
བསྒྱུར་ནས་འདི་སྐད་དོ། །ཨ་མ་མ་མ་སེམས་ཉིད་ཀྱི་དགའ་བ་ལ། །
འདི་འདྲ་བཞིན་དུ་བུ་ཆུང་བློ་སེམས་ཀྱི་བདེ་བ་ལ། །པ་ཕའི་བཀའ་
བཞིན་དགྲ་བོ་འཐུལ་ནས་རང་བྱུང་ངོ༌། ། སངས་རྒྱས་བསྟན་པའི་
དོན་ཆེན་གྲུབ་ནས་རང་བྱུང་ངོ༌། ། བུ་ཆུང་བསམ་པའི་དོན་ཀུན་
གྲུབ་ནས་རང་བྱུང་ངོ༌། །འདི་འདྲ་བསླུ་མེད་རྣམ་གསུམ་གྱི་ཐུགས་
རྗེ་རང་ལོས་ཡིན། ། ཡ་གིའི་ གངས་རི་ཡར་ལ་ཚད་གཅིག་་་་་་
འཛུགས་རྒྱུ་ཡིན་ནོ། ། གངས་རི་མ་ཞུ་བར་དུ་བསྟན་དགྲ་ལང་བ་
མེད་དོ། །མ་གིའི་མཚོ་མོ་མར་ལ་ཚད་གཅིག་འཛུགས་རྒྱུ་ཡིན་ནོ། །
115



མཚོ་མོ་མ་སྐམ་བར་དུ་བསྟན་དགྲ་ལང་བ་མེད་དོ། ། བསྐལ་པ་མ་
སྟོངས་བར་དུ་དགྲ་བོ་ལང་བ་མེད་དོ། །བསྟན་པ་མ་རྫོགས་བར་ལ་
དགྲ་བོ་ལང་བ་མེད་དོ། ། བུ་ཆུང་བསམ་པའི་དོན་ཀུན་གྲུབ་ནས་
རང་བྱུང་ངོ༌། །ཞེས་དགྱེས་པའི་ཚུལ་གྱིས་དཔའ་སྐད་མཛད་ནས་
འདི་སྐད་དོ། །ད་ཡང་མི་སྡོད་རང་གི་ཡུལ་ལ་འགྲོ ། ཡབ་ཆེན་པ་
ཕ་དྲན་བྱུང་ལོག་ནས་འགྲོ། ཡུམ་ཆེན་ཨ་མ་དྲན་བྱུང་ལོག་ནས་འགྲོ
། སྙིང་འདྲའི་ཡིད་འཕྲོག་དྲན་བྱུང་ལོག་ནས་འགྲོ ། དགའ་བའི་
བསམ་གླིང་དྲན་བྱུང་ལོག་ནས་འགྲོ །ཞེས་གསུང་བའི་སྐབས་དེར།
བྱང་ཕྱོགས་མངའ་ལྡན་དུ་ལྔ་བརྒྱས་ཧ་རི་ལ་ནོར་བཟང་མེད་ཤུལ་དུ་
ཡིད་འཕྲོག་སྒྲོལ་ཐབས་དགོས་པའི་རྟིང་བསྐུལ་ཞུ་ཐབས་བྱས་པས་
ཨ་མཆོད་ཧ་རི་ནས་ཡང་སྒྱུ་མ་སྐྱེས་ནས་ཡབ་རྒྱལ་པོའི་མནལ་སློག་
པས་ཡབ་ཆེན་གྱི་མཚན་ལམ་དུ། ནོར་བཟང་གི་ཆིབས་པ་སྒ་་་
འབྱར་མར་བྱང་ཕྱོགས་སུ་བྲོས་ ཤིང་། དེ་རྗེས་གཞན་གྱི་དཔུང་
ཚོགས་ཞིག་ཡོང་ནས་ཕོ་བྲང་བསྐོར། ཐུགས་དང་དར་ལྕོགས་ཀུན་
ཕབ། ཡབ་རང་ཕོ་བྲང་གི་ཕྱིར་བཏོན་པ་རྨིས་པའི་ཡབ་ཐུགས་མ་
བདེ་བར་བླ་མཆོད་དྲུང་དུ་མི་ཞིག་བཏང་བས་མོ་ཆས་བསྣམས་ཏེ་
ཡབ་ཀྱི་སྐུ་གམ་དུ་ཕེབས་དགོས་པའི་བཀའ་འཕྲིན་དང་བཅས་ཕོ་ཉ་
བཏང་བས་ཡབ་ཀྱི་དྲུང་དུ་ཧ་རི་འབྱོར་བས་བཀུར་སྟི་ཕུན་སུམ་་
ཚོགས་པ་མཛད་ནས་འདི་སྐད་དོ། །ཚུར་ལ་གསོན་དང་ཨ་མཆོད་
ཆེན་པོ་ལགས། །དེང་དུས་བདག་གི་རྨི་ལྟས་ཤིན་ཏུ་ངན། ། ནོར་
བཟང་བྱང་དུ་བརྫངས་པའི་དོན་འབྲས་རྣམས། ། ཇི་བཞིན་ལུང་
རྒྱུགས་བྱུང་མིན་ཞུ་བ་དང་། ། གཞན་ཡང་རང་ཕྱོགས་ཁྲི་ཆའི་བྱུས་
མོ་བཅས། །བདག་ཉིད་མོ་ལུང་ཞུ་བས་གནང་དུ་འཚལ། ། ཞེས་་
ཞུས་པས། ཧ་རི་ན་རེ། ཚུར་ལ་གསོན་དང་ཡབ་ཆེན་རྒྱལ་པོ་
116



ལགས། །ང་མཆོད་གནས་ཀྱིས་མོ་ལུང་ཕུལ་ན་ཡང་། ། སྔོན་ནོར་
བཟང་བྱང་དུ་ཕེབས་རྒྱུའི་སྐོར། མོ་ལུང་ལ་གང་བབ་ཟོལ་མེད་་
ཞུས། །ཐུགས་སོམ་ཉིའི་གདེང་ཁེལ་མི་མཛད་ཅིང་། །ངའི་མོ་ལུང་
གི་དོན་རྣམས་མི་བསྒྲུབ་ན། །མོ་གནང་ཡང་རྣམ་རྟོག་ཟ་བའི་རྒྱུ། །
སྔོན་ནོར་བཟང་ཡང་འཕྲལ་རྫོང་གནང་གྱུར་ན། །དོན་མྱུར་འགྲུབ་
ཡོང་བའི་ངོ་ཤར་ཡང་། ། ཕེབས་དུས་ནས་རིམ་འགྱངས་ཟླ་བཅར་
སོང་། །ད་ཚུབ་ངོ་ཆེ་བ་དེ་ཡིས་ལན། །ཡབ་རྒྱལ་པོར་སྙན་ཞུ་ངས་
ཞུས་ཀྱང་། །དོན་ཐུགས་ཤར་ལས་དགོངས་བབ་ཡོང་བ་དཀའ། །
ཞེས་ཞུས་པར། ནོར་ཆེན་ན་རེ། ཨ་མཆོད་མ་ཡེངས་རྣ་བའི་
དབང་པོས་ཉོན། ། སྔོན་ནོར་བཟང་བྱང་དུ་རྫོངས་སྐབས་སུ། ། ཨ་
མ་ཡིད་འཕྲོག་ཡོང་ནས་འགྱངས་དགོས་ཞེས། ། དེ་དོན་འགྲོ་་་་་་་
འགྱངས་ཕྲན་བུ་བཏང་བ་ལས། ། ཨ་མཆོད་བཀའ་ལ་འགྱུར་བ་ངས་
མ་ཞུས། །ད་ལམ་རྨི་ལྟས་འཚུབ་པའི་མོ་ཞུས་ནས། །རིམ་གྲོ་མོ་ལུང་
གང་ཐོན་ང་ཡིས་བསྒྲུབ། །མོ་ལུང་གསལ་བར་ཤོད་ཅིག་གྲུབ་དབང་
དྲུང༌། ། ཞེས་གསུངས་པས། ཧ་རི་ན་རེ། ཡབ་ཆེན་བཀའ་ལ་
འགྱུར་བ་མེད་སྲིད་ན། ། མོ་ལུང་མ་འཕྱུགས་གསལ་པོར་ང་ཡིས་་
ཞུ། ། ཕྱེ་མར་ཆང་ཕུད་འབྲུ་སྣ་དམར་རྒྱུན་དང་། ། བསང་དང་་་་
མདའ་དར་ལ་སོགས་ཟབ་པར་གཤོམ། ། ཞེས་མདུན་དུ་མཆོད་པ་
རྣམས་བཤམས་ཏེ་འདི་སྐད་དོ། ། གསོལ་ལོ་གསོལ་ལོ་ལྷ་གསོལ་་་་་
ལོ། ། སྲིད་པ་ཆགས་པའི་ལྷ་རྣམས་གསོལ། །བེ་ཧར་ཐང་ལྷ་རྡོར་
ལེགས་གསོལ། །ཡུལ་ལྷ་གཞི་བདག་ལ་སོགས་པའི། །ལྷ་ཀླུ་བཙན་
རྒྱལ་གར་གནས་པའི། །ནུས་ལྡན་ཀུན་ལ་བདག་གིས་གསོལ། །དེ་
རིང་བྱང་ཕྱོགས་རྒྱལ་པོ་ཡི། །འདྲི་བའི་དོན་འདི་བདག་གིས་ཞུ། །
ཧ་རིས་མ་ཤེས་ལྷ་ལ་འདྲི། ། ལྷ་ལུང་ལེགས་ཉེས་གསལ་པོར་ཤོད། །
117



བཟང་ངན་མ་འདྲེས་སོ་སོར་འབྱེད། །ཞེས་མོ་ཚིགས་དང་པོ་ནོར་
བཟང་ཡབ་སྲས་ཀྱི་ཁྲི་ཆ་ལ། །དགུང་ཁྲི་གདུགས་ཉི་མའི་འོད་ཟེར་
དེ། །ཕྱོགས་གླིང་བཞི་ཀུན་ལ་ཁྱབ་ན་ཡང་། །གླིང་རང་ཕྱོགས་ཉི་ཟླ་
གཟའ་ཡིས་འཛིན། ། ཡུལ་བྱང་ ཕྱོགས་ མུན་པའི་ནང་ དུ་ཚུད། །
མདའ་གཡུ་མཚོ་འཁྱིལ་བའི་ཆུ་ནང་ན། །ཁོ་ལྟོ་དཀར་གྱི་ཉ་མོ་ཁྱུ་གྲ་
འགྲིག །ལུས་འཁྱུག་འགྲོས་ཀྱི་ཟློས་གར་མཁས་ན་ཡང་། །ཆུ་མྱུར་
སྐམ་གྱིས་ཉ་མོ་སྐམ་དུ་འདོན། ། སྔོན་ཡོང་སྲོལ་མེད་པའི་མིའམ་
ཅི། ། ལྷ་ཀུན་གླུད་དུ་བརྫངས་པའི་ལྟས་ངན་ཞིག ། རང་ཀླུང་རྟ་
དམའ་བའི་ཁྱིམ་དུ་ཚུད། །ད་མི་འདོད་རྐྱེན་ངན་རྒྱུན་མི་འཆད། །
ཅེས་མོ་བབས་པས་ཧ་རི་ན་རེ། ཚུར་ལ་གསོན་དང་ཡབ་ཆེན་རྒྱལ་
པོ་ལགས། །མོ་སྔོན་མ་ལས་ཀྱང་ད་རེས་འཚུབ། ། གླིང་རང་ཕྱོགས་
ཉི་མ་གཟས་ཟིན་པའི། །ཡུལ་བྱང་ཕྱོགས་མུན་པའི་ནང་ཚུད་དེ། །
དེ་དཔུང་དབུས་ཀྱི་ནོར་བུ་བཟང་པོར་ངན། ། དོན་དམར་ངོ་ཡོད་
པའི་རིམ་གྲོ་དགོས། །ཆུ་མྱུར་སྐུམ་གྱི་ཉ་མོ་སྐམ་འདོན་དེ། །གཞིས་
གནས་ནོར་ཆེན་རང་ལ་ངན། ། དོན་ཆབ་སྲིད་འཆོར་བའི་བརྡ་རུ་
འདུག ། མོ་ངན་རྟགས་དེ་བཟློག་པའི་རིམ་གྲོ་ལ། ། ལྷ་བཀའ་
གཉན་མདོས་གཏོར་འཕེན་པ་དང་། །ཕ་ནོར་ཆེན་ལ་བྱབ་ཁྲུས་རྒྱས་
པར་བྱ། ། དེ་བཞིན་ཇི་ལེགས་སྒྲུབ་པ་ན། ། དོན་ངན་པའི་རིགས་
ཀུན་བཟློག་པ་ཡིན། །ཡུལ་བྱང་ཕྱོགས་རྒྱལ་པོའི་ཆབ་སྲིད་རྒྱས། །
ཞེས་ཞུས་པས། ནོར་ཆེན་ན་རེ། ཨེ་མ་གསོན་དང་བླ་མཆོད་
ཆེན་པོ་ལགས། །མོ་འཚུབ་ངོ་ཆེ་ཡང་བཟློག་ཐབས་འདུག ། ལུང་
གང་བབ་ཀྱི་རིམ་གྲོ་འཕྲལ་དུ་བྱེད། །ད་དགོས་ཆ་རྣམས་ཅི་དགོས་
བཀའ་བསྩལ་ནས། །ང་མི་རྒན་གྱི་རིམ་གྲོ་ཁྱོད་ཀྱིས་སྒྲུབས། །ཞེས་
གསུངས་པས། ཧ་རི་ན་རེ། ཡབ་ཆེན་རྒྱལ་པོ་ང་ལ་གསན་ཟེར་
118



ན། །དྲག་པོའི་གཏོར་ཟློག་དགོས་ཆ་འདི་བསྒྲིགས་ཤོག ། འཛུག་
རྒྱག་གཏོར་རྒྱུ་རྩམ་ཁལ་བརྒྱ་དང་ཉི་ཤུ། །མཆོད་འབྲུ་ཤིས་ནས་ཁལ་
སུམ་ཅུ། །དམར་རྒྱུན་ཆུང་ཁོག་བཅུ་དང་བཞི་གཟུགས་གཅིག །
དཀར་རྒྱུན་སྨུག་ཁུ་བཅས་པར་མར་ཁལ་བཅུ། གཏོར་གདུགས་
ཕུར་དར་བཅས་པ་དར་སྣ་ལྔ། །གཡང་གཞིར་གཡག་རྒོད་ཀོ་བ་མགོ་
འབྱར་བཞི། ། མདའ་དར་མདོས་དར་བཅས་པའི་དགྲ་མདའ་་་་
བརྒྱ། ། ལྕགས་གླིང་རྐང་གསུམ་བཅས་པ་ཆ་ཚང་བཞི། ། དེ་རྣམས་
གཏོར་རྒྱག་བསྒྲུབ་པའི་ཆས་རྣམས་ཡིན། ། བྱབ་ཁྲུས་ རྒྱས་ པའི་་་་
དགོས་ཆའི་ཐོ་བཀོད་པར། །ཕོ་བྲང་མདུན་དུ་ཁྲུས་ཀྱི་རྫིང་བུ་ནི། །
འདོམ་གསུམ་གྲུ་བཞི་རི་ཐལ་རྡོ་ཡོད་ཅིག ། རྡོ་ཐོག་བྱུག་རྒྱུའི་ཚིལ་
བུ་རིགས་བཅུ་དགོས། ། སྟག་གཟིག་དོམ་སོགས་གཅན་གཟན་ཚིལ་
རིགས་གསུམ། །ཉ་སྲམ་སྦལ་སོགས་ཆུ་ཆགས་ཚིལ་སྣ་གསུམ། །ཁྱད་
པར་མི་འམ་ཅི་ཡི་སྙིང་ཚིལ་བཅས། །ཚིལ་སྣ་བཅུ་དང་བྱ་རོག་འུག་
པའི་སྒྲོ ། ངང་སེར་ཤ་དང་ཚོན་སྐུད་སྣ་ལྔ་དང༌། །མི་རྟ་ཁྱི་གསུམ་
བསྒྲལ་བའི་གྲི་གུག་གཅིག ། སྐྱེས་པའི་འབུད་ཤིང་གྲུ་གསུམ་སླང་
ང་གཅིག ། ལེགས་པར་འགྲིག་པའི་བྱབ་ཁྲུས་གནང་ཟེར་ན། །
རྒྱལ་པོའི་བསམ་དོན་མྱུར་དུ་འགྲུབ་བོ་ཞེས། ། ཧ་རི་ནས་ཞུས་པས་
གཏོར་ རྒྱག་ གི་ ཆས་ རྣམས་ ཇི་ བཞིན་ གནང༌ བ་ བསྒྲིགས་ ཤིང་།
བྱབ་ཁྲུས་ཀྱི་རྫས་ཆ་བྱིངས་རྣམས་ལམ་འགྲིགས། མི་འམ་ཅིའི་
ཚིལ་བུ་ཞེས་གོ་བས་ཆ་མ་ཆོད་པས་ཅི་ཡིན་ཧ་རི་རང་ལ་དྲིས་པས་ཧ་
རི་ནས་མིའམ་ཅི་གཞན་དུ་བཙལ་བས་མི་རྙེད། ད་ཆ་རྒྱལ་པོའི་
ཆབ་སྲིད་ཙམ་གྱི་དོན་ཡིན་གཤིས་མིའམ་ཅི་ཡིད་འཕྲོག་མ་ལས་མེད།
དེའི་སྙིང་ཚིལ་ལེན་པར་རིགས་སོ། ། ཞེས་ཞུས་པས། ཡབ་ནོར་
ཆེན་ཞལ་ངོ་ནག་པོར་གྱུར་ནས་འདི་སྐད་དོ། །ཚུར་ལ་གསོན་དང་
119



]
t
ཨ་མཆོད་ཆེན་པོ་ལགས། །ལེགས་པར་དགོངས་དང་ནུས་ལྡན་ཧ་རི་
ལགས། །ང་ལ་གཅེས་པའི་ནོར་བཟང་གཞོན་ནུ་ཡི། །གཞོན་ནུའི་
སྙིང་དང་འདྲ་བའི་ཡིད་འཕྲོག་འདི། །རང་རེས་མེད་པར་བཟོས་ན་
ལེགས་སྲིད་དམ། །ང་དང་ནོར་བཟང་ཚེ་གཞུག་ཞེ་འགྲས་དང་། །
བླ་མཆོད་རང་ཡང་སྲོག་གི་ཕུང་བ་ཡོང་། ། དེ་མིན་རིམ་གྲོ་ཡོད་ན་
གནང་དུ་འཚལ། །ཞེས་ཞུས་པས། ཧ་རི་ན་རེ། ཚུར་ལ་གསོན་
དང་ཡབ་ཆེན་རྒྱལ་པོ་ལགས། ། སྔོན་དུ་མོ་ཆ་གནང་ནས་ཅི་ཡོང་
ཞུས། །མོ་ལུང་ཇི་བཞིན་ཡབ་ཀྱིས་མ་གནང་ན། །རྣམ་རྟོག་རྒྱུ་ཡིན་
ཞུས་པས་མི་གསན་ཅིང་། །རང་སྲོག་བུ་དང་རྒྱལ་པོའི་ཆབ་སྲིད་
ལས། ། དམན་ཆུང་གཅིག་ལ་གཅེས་པར་འཛིན་ན་ཡང་། ། ང་ལ་
ཁྱད་མེད་ཁྱེད་རང་ཅི་དགའ་བྱེད། ། ཅེས་ཞུས་པས། དུམ་ཞིག་
ཡབ་ཆེན་ནས་ཅི་ཡང་མི་གསུང་ཞིང་། མཐར་ཐུག་གི་དགོངས་པ་
ཞིག་ལ་ཡིད་འཕྲོག་ཅེས་པའི་བུ་མོ་འདི་འབྱོར་བ་ནས་འཚུབ་ངོ་ཞིག་
རིམ་གྱི་བྱུང་བ་ད་ལྟ་ཨ་མཆོད་རང་གིས་ཟེར་བ་བཞིན་ལེགས་སམ་
དགོངས་ནས་འདི་སྐད་དོ། །ཚུར་ལ་གསོན་དང་ཨ་མཆོད་ཆེན་པོ་
ལགས། །ཡིད་འཕྲོག་བུ་ཆུང་ཡིད་ལ་བརྩེ་ན་ཡང་། །རང་རེའི་ཆབ་
སྲིད་ཆེན་པོའི་དོན་ཡིན་པས། །ཨ་མཆོད་བཀའ་བཞིན་ཚིལ་བུ་ལེན་
པར་རིགས། །སྒྲོལ་ལུགས་ཇི་ལེགས་བཀའ་ཁྱབ་སྩོལ་ཅིག་ལགས། །
ཞེས་གསུངས་པས་ཧ་རི་ན་རེ། ཡབ་མཆོག་ནོར་ཆེན་བདག་ལ་
ཚུར་གསོན་དང༌། ། ཡིད་འཕྲོག་གཞན་གྱིས་བསྒྲལ་ན་མི་ལེགས་་་་
ཤིང་། ། སྒྲོལ་བྱེད་ལྔ་བརྒྱའི་ཕྲག་དོག་ལ་བརྟེན་ནས། ། བསྒྲལ་ཚེ་
བྱིངས་ཀྱི་ཐད་དུ་མཛེས་འདྲ་བས། །ལྔ་བརྒྱར་རྒྱལ་པོའི་བཀའ་ཞིག་
བསྩལ་ན་ལེགས། ཞེས་ཞུས་པས། དེ་འཕྲལ་ནོར་ཆེན་ནས་ལྔ་
བརྒྱ་ཡབ་ཀྱི་དྲུང་དུ་ཤོག་གསུང་བའི་ཕོ་ཉ་བཏང་བས་དེ་འཕྲལ་་
120



འབྱོར་བྱུང་བ་དང་ཡབ་ནས་འདི་སྐད་དོ། །ཚུར་ལ་གསོན་དང་ཁྱོད་
ཅག་ལྔ་བརྒྱའི་ཚོགས། །ང་ཕ་རྒན་གྱི་ཕྱོགས་སུ་རྣ་བ་ཉོན། །སྔོན་ང་
ལ་རྨི་ལྟས་འཚུབ་ཆེ་བས། །ཁོང་ཨ་མཆོད་ལ་མོ་ཆ་ཞུས་པ་ལ། །བྱང་
མཐའ་མེད་ནས་དགྲ་སྲི་ལངས་པ་ཡིན། །དེ་འདུལ་བར་ནོར་བཟང་
གཏོང་དགོས་པའི། །བླ་མཆོད་ཀྱི་ལུང་ལ་གསུང་གདའ་བས། །དེ་
རང་རེའི་ཆབ་སྲིད་དོན་གྱི་ཕྱིར། །བུ་གཞོན་ནུ་ནོར་བཟང་བྱང་དུ་
བཏང་། །ཡང་དེ་རྗེས་རྨི་ལྟས་འཚུབ་ཆེ་བས། །བླ་མཆོད་ལ་མོ་ཆ་
བསྐྱར་ནས་ཞུས། །ད་འཚུབ་ངོ་ཆེ་བའི་རིམ་གྲོ་ལ། །མདོས་གཏོར་
དང་རྒྱས་པའི་བྱབ་ཁྲུས་དགོས། ། བྱབ་ཁྲུས་ཀྱི་རྗེས་སྣའི་ཐོ་ནང་་
དུ། །མིའམ་ཅིའི་ཚིལ་བུ་དགོས་པ་ལ། །དེ་གཞན་དུ་བཙལ་བས་མི་
རྙེད་གཤིས། ། མོ་ཡིད་འཕྲོག་ལྷ་མོ་ཟེར་བ་འདི། ། ལྷ་ཀུན་གླུད་དུ་
བརྫངས་པའི་མིའམ་ཅི། ། དེ་གར་གནས་ཀྱང་རྐྱེན་ངན་ཡོང་བ་་་་
ཡིན། །མོའི་སྙིང་གི་ཚིལ་བུ་ལེན་དགོས་པས། །ཁྱོད་ལྔ་བརྒྱ་སོང་ལ་
མོ་བསྒྲལ་ནས། ། སྙིང་ཚིལ་དེ་མི་རིང་མྱུར་ཁྱེར་ཤོག ། ཅེས་་་
གསུངས་པས་ལྔ་བརྒྱ་དགའ་བར་གྱུར་ནས་འདི་སྐད་དོ། ། ཚུར་ལ་
གསོན་དང་ཡབ་ཆེན་རྒྱལ་པོ་ལགས། །ངེད་ལྔ་བརྒྱ་ལ་ཡབ་ཀྱིས་་
བཀའ་ཕེབས་པ། །དོན་ལན་གཅིག་དེ་གྱེན་ལྡོག་ཅི་ལ་ཞུ། །ངེད་ལྔ་
བརྒྱ་ལ་མཚོན་རྩིས་ཁྲ་ཞིག ། ཡབ་རྒྱལ་མཆོག་ཁྱེད་ཀྱིས་སྩོལ་དུ་
གསོལ། །ཞེས་ཞུས་པས། ཡབ་ནས་ལྔ་བརྒྱར་མཚོན་ཆ་ཇི་དགོས་
རྩིས་ཁྲ་བསྩལ་ཏེ། ལྔ་བརྒྱའི་རུ་སྣ་ཧ་རིས་དྲངས་ཏེ་ཉིན་གཅིག་
དགའ་བའི་བསམ་གླིང་གི་མཐའ་དམག་གིས་བསྐོར་ནས་ཀི་སྒྲ་ལྷང་
ལྷང་བྱུང་བ་ཡིད་འཕྲོག་བཅས་ཀྱིས་ཚོར་བས་ཅི་ཡིན་དགོངས་ཏེ་
མཛེས་མེ་དཔོན་གཡོག་ནས་གཟིགས་པས་ཧ་རི་དང་ལྔ་བརྒྱའི་་་་
དམག་ཡིན་པ་མཁྱེན་ཞིང་། དེ་འཕྲལ་སྒོ་ར་བ་རྣམས་ལ་རྒྱ་སྒོ་རྒྱག་
121



དགོས་པའི་བརྡ་གནང་ཞིང་། སྒོ་ར་བ་ཕྱི་ནང་ཀུན་ནས་ཀྱང་རང་
རང་གི་རྒྱ་སྒོ་བརྒྱབ་ཅིང་། ཡིད་འཕྲོག་མས་མྱུར་བར་ཡུམ་གྱི་དྲུང་
དུ་ཕེབས་ནས་འདི་སྐད་དོ། །ཚུར་ལ་གསོན་དང་ཡུམ་ཆེན་བཀའ་
དྲིན་ཅན། །གསེར་སྙན་བུ་མོ་བདག་ལ་གསན་དུ་འཚལ། །དེ་རིང༌
སྔ་ཆར་ཕོ་བྲང་ལྕགས་རིའི་མཐར། །ཀུ་ཅོས་འགེངས་པ་ཐོས་པས་ཅི་
ཡིན་བསམ། །བུ་མོས་བལྟ་དུས་ཧ་རི་ལྔ་བརྒྱའི་ཚོགས། །གོ་མཚོན་
ཐོགས་ནས་སྨྲེ་སྔགས་ཅི་རིགས་འདོན། ། ཕོ་བྲང་ལྔ་བརྒྱས་བསྐོར་
བའི་དཔུང་འདི་ཡང༌། ། ཡིད་འཕྲོག་བདག་ལ་མིན་པ་སུ་ལ་་་་་་་
བརྩམ། ། དང་ པོར་ནོར་ བཟང་ བྱང་ དུ་ ཕེབས་ དགོས་ སྐབས། །
དམིགས་བསལ་དུས་སྒོ་དང་བཅས་འགྲོ་དགོས་ཞེས། །དེ་སྐབས་བུ་
མོས་ཡུམ་སྲས་རྣམ་གཉིས་ལ། ། བསམ་ཚོད་དགོས་པའི་ཚིག་གིས་
འདི་སྐད་དོ། །དམིགས་བསལ་ནོར་བཟང་བརྫོང་བའི་དགྲ་བོ་དེ། །
ཕྱི་ནང་གང་གི་དགྲ་ཡིན་མ་རྟོགས་ཞུས། །ཞུས་དོན་ཐོག་ཏུ་ཁེལ་བ་
དེ་རིང་བྱུང་། །བུ་མོ་མི་སྡོད་ལྗོན་པའི་གནས་ལ་འགྲོ ། བདག་གི་
གཙུག་རྒྱན་དོ་ཤལ་གནང་དུ་འཚལ། །ཞེས་ཞུས་པས། ཡུམ་ནི་སྐུ་
ངལ་ཞིང་ཐུགས་འཁྲུགས་པར་གྱུར་ནས་འདི་སྐད་དོ། །ཨེ་མ་གསོན་
དང་ལྷ་སྲས་ཡིད་འཕྲོག་མ། ། བུ་ཆུང་རང་ཡུལ་འདི་རུ་མ་འཁོར་
བར། །ཡིད་འཕྲོག་གཙུག་རྒྱན་བཅས་པ་ང་ལ་བཅོལ། །བཅོལ་བའི་
དུས་སུ་ཅ་ག་དགོས་པ་ཡིན། །ལེན་པའི་དུས་སུ་སྤྲོད་རྒྱུ་དགོས་པ་
ཡོད། ། དེ་ལྟར་མ་གསུང་ལྷ་སྲས་ཡིད་འཕྲོག་མ། ། ཞེས་ཨ་མས་་་
ལྕགས་རི་ཕྱི་མའི་སྒོའི་ལྕོགས་ཀྱི་ཁར་དཔོན་གཡོག་ཁ་ ཤས་དང་་་་
བཅས་ཕེབས་ནས་འདི་སྐད་དོ། ། ཚུར་ལ་གསོན་དང་ཁྱེད་ཅག་
བཙུན་མོ་ཡི་ལྔ་བརྒྱ། །ལེགས་པར་དགོངས་དང་ཨ་མཆོད་ཧ་རི་ཡི་
ནག་པོ། །ནོར་བཟང་བྱང་དུ་དགྲ་ལ་ཤོར་བ་ཞིག་གོ་འམ། །ཡབ་
122



ཆེན་རྒྱལ་པོའི་ཁྲི་ལ་འཕོ་འགྱུར་ཞིག་གོ་འམ། །དེ་མིན་བྱ་ངན་འདི་
འདྲ་བརྩམ་དོན་ནི་མི་འདུག ། སོ་སོ་རང་ཚོད་འཛིན་ན་འཛིན་
རན་རང་འདུག་གོ ། ཞེས་གསུངས་པས། བཙུན་མོ་ལྔ་བརྒྱའི་
ཁྲོད་ནས་གཡོ་ཕུང་ལ་མཁས་པ་ན་རྒན་པ་ཞིག་ནས་འདི་སྐད་དོ། །
ཚུར་ལ་དགོངས་དང་ནོར་བུ་ཡུམ་ཆེན་གྱི་ཨ་མ། ། ནོར་བཟང་བྱང་
དུ་དགྲ་ལ་ཤོར་བ་ཡང་མ་གོ །ཡབ་ཆེན་རྒྱལ་པོའི་ཁྲི་ལ་འཕོ་འགྱུར་
ཡང་མེད་དོ། །ཡབ་ཆེན་བཀའ་བཞིན་བདག་ཅག་སྒྲུབ་ཏུ་རང་ཡོང་
ངོ༌། །བྲག་སྟོད་འདི་ཚོ་ཐག་རྙི་ཁྲ་བོ་ཡིས་བསྐོར་ཡོད། །ཐང་དཀར་
རྒོད་པོ་ཁོ་ལ་འགྲོ་ས་ཨེ་འདུག་ལྟོས་ཤིག ། སྤང་སྟོད་འདི་ཚོ་ཤ་ཁྱི་
དར་མ་ཡིས་བསྐོར་ཡོད། ། ཤ་བ་སྨུག་ཆུང་ཁོ་ལ་བྲོས་ས་ཨེ་ཡོད་བལྟ་
ཡོང་། ། ལྕང་གླིང་འདི་ཚོ་རྒྱ་ཁྲ་ཧོར་པ་ཡིས་ བསྐོར་ཡོད། །བྱིའུ་་་
འཇོལ་མོ་ཁོ་ལ་འགྲོ་ས་ཨེ་འདུག་བལྟ་ཡོང་། །ཕོ་བྲང་འདི་ཚོ་བཙུན་
མོ་ལྔ་བརྒྱ་ཡིས་བསྐོར་ཡོད། ། ཡིད་འཕྲོག་ལྷ་མོ་ཁྱོད་ལ་བྲོས་ས་ཨེ་
ཡོད་བལྟ་ཡོང༌། །ཡབ་ཆེན་རྒྱལ་པོའི་བཀའ་བཞིན་ལྷ་མོའི་སྙིང་ཚིལ་
ལེན་ནོ། །ནོར་བུ་ཡུམ་ཆེན་ཨ་མ་གཟིགས་མོ་ལེགས་པར་གཟིགས་
ཤིག ། ཅེས་ཟེར་བས་ལྔ་བརྒྱའི་སྙིང་ལ་འགོང་པོ་ཞུགས་པས་ཉན་
འཇོག་ལྟ་ཅི། ཡུམ་ཆེན་ལ་ཡང་མཐོང་ཕྱོགས་ཀྱི་རྣམ་འགྱུར་ཅི་
རིགས་བསྟན་པས་ཡུམ་མཆོག་ཡིད་འཕྲོག་མའི་དྲུང་དུ་མྱུར་བར་
བྱོན་ཏེ་ལྔ་བརྒྱའི་བརྗོད་རིགས་ཇི་ལྟར་ཟེར་བ་བཞིན་གསུངས་ནས་
སྤྱན་ཆབ་བསིལ་བས་ཡིད་འཕྲོག་མ་ན་རེ། ཚུར་ལ་གསོན་དང་
ཡུམ་ཆེན་བཀའ་དྲིན་ཅན། །བརྩེ་ལྡན་ནོར་བཟང་བྱང་དུ་དགྲ་ལ་མ་
ཤོར་རང་ཟེར་ན། ། ཡིད་འཕྲོག་ལྔ་བརྒྱའི་དམག་ལ་འཇིགས་པ་ནི་
མེད་དོ། །ནོར་བཟང་རྒྱལ་པོའི་བཀའ་ལ་གཙུག་རྒྱན་ཡུམ་ལ་ཕུལ་
ནས། ། བུ་མོའི་སྲོག་ལ་བབས་ན་གཙུག་རྒྱན་གནང་དགོས་ཡོད་་་་
123



པས། ། ཨ་མ་བཀའ་དྲིན་ཅན་གྱིས་གཙུག་རྒྱན་བདག་ལ་གནང་་་
དགོས། །ཞེས་གསུངས་པས། ཡུམ་གྱིས་མཆོད་ཁང་གོང་མ་ནས་
གཙུག་ རྒྱུན་བཞེས་ ཏེ་དོ་ ཤེལ་ ཕྱེད་ ཡིད་འཕྲོག་ མའི་ ཕྱག་ ཏུ་ ཕུལ།
ཕྱེད་ཡུམ་རང་གིས་བཟུང་ནས་འདི་སྐད་དོ། །ཚུར་ལ་གསོན་དང་ལྷ་
སྲས་ཡིད་འཕྲོག་གི་ལྷ་མོ། །བྱང་ཕྱོགས་དམ་སྲིའི་སྤྱོད་པས་བྱ་ངན་
འདི་ལྟར་བརྩམས་བྱུང༌། ། བུ་མོ་ལྗོན་པའི་ཡུལ་ལ་ད་རེས་ཕེབས་
དགོས་བྱུང་ཡང་། །བུ་ཆུང་བྱང་ནས་འཁོར་ན་ཡིད་འཕྲོག་འདི་ཁར་
ཕེབས་ཤིག ། ཚེ་འདིར་སྐྱེས་པའི་ནོར་བཟང་བྱང་ཕྱོགས་ཡུལ་ལ་
བཛངས་སོང་། །མ་སྐྱེས་བུ་མོ་ཡིད་འཕྲོག་རང་གི་ཡུལ་ལ་ལོག་ན། །
ཨ་མ་སྡུག་ཚེ་རིང་བའི་ལྟས་ངན་དུ་ཚོར་བྱུང༌། །ཞེས་གསུངས་པས་
ཡིད་འཕྲོག་མ་ན་རེ། བཀའ་དྲིན་ ཅན་གྱི་ཡུམ་ཆེན་བདག་ལ་་་་
གསོན། །ཡུམ་ཆེན་བདག་ཕྱིར་སྐུ་ངལ་མི་མཛད་ཅིང༌། ། ནོར་་་་་
བཟང་ཞབས་བརྟན་དཀོན་མཆོག་མཆོད་པ་དང་། ། སྐུ་ལ་འཕྲོད་
བཞེས་ཐུགས་སེམས་མ་ངལ་ཅིག། བདག་གི་གཡོག་མོ་འདི་རྣམས་
སྲོག་ལས་སྐྱོབ། ། ཡིད་འཕྲོག་ངོ་མཚར་ལྡན་པའི་ལྟད་མོ་དེ། །དེ་
རིང་ལྔ་བརྒྱའི་ཚོགས་ལ་བདག་གིས་སྟོན། །ཞེས་གསུངས་ནས་་་་་
གཙུག་རྒྱན་དེ་མགུལ་དུ་བཞེས་ནས་ཕོ་བྲང་གི་ཡངས་ཐོག་ཏུ་ཕེབས་
ཏེ་ལྔ་བརྒྱའི་གཏམ་ལན་དུ་འདི་སྐད་དོ། ། ཚུར་ལ་གསོན་དང་ལྔ་
བརྒྱ་ཧ་རི་དང་བཅས་པ། ། བྲག་སྟོད་འདི་ཚོ་ཐག་རྙི་ཁྲ་བོ་ཡིས་་
བསྐོར་བྱུང༌། ། ཐང་དཀར་མི་སྡོད་དགུང་སངས་མཐོན་པོ་ལ་ཆས་
འགྲོ ། རྩེ་སྒྲོ་ངོམ་ཞིང་ནམ་འཕང་གཅོད་པ་ལ་ཆས་འགྲོ ། མཚོ་
མཐའ་འདི་ཚོ་ལྕགས་ཀྱུ་དོལ་བ་ཡིས་བསྐོར་བྱུང༌། ། ཉ་མོ་མི་སྡོད་
གང་གཱའི་ཆུ་ཀླུང་ལ་ཆས་འགྲོ། གསེར་མིག་ངོམ་ཞིང་ཆུ་བོ་གང་བཟང་
ལ་ཆས་འགྲོ ། སྤང་སྟོད་འདི་ཚོ་ཤ་ཁྱི་དར་མ་ཡིས་བསྐོར་བྱུང༌། །
124



ཤ་བ་མི་སྡོད་སྤང་རི་གང་མཐོ་ལ་ཆས་འགྲོ ། རྭ་བཅུ་ངོམ་ཞིང་རྩྭ་
ཆུ་གང་བཟང་སར་ཆས་འགྲོ ། ལྕང་གླིང་འདི་ཚོ་རྒྱ་ཁྲ་ཧོར་པ་ཡིས་
བསྐོར་བྱུང༌། །འཇོལ་མོ་མི་སྡོད་སྤེན་མའི་ནགས་གསེབ་ལ་ཆས་འགྲོ
།གསུང་སྙན་སྒྱུར་ཞིང་ཤིང་སྣ་གང་འཛོམས་ལ་ཆས་འགྲོ །ཕོ་བྲང་
འདི་ཚོ་བཙུན་མོ་ལྔ་བརྒྱ་ཡིས་བསྐོར་བྱུང་། །ཡིད་འཕྲོག་མི་སྡོད་
སྟེང་ཕྱོགས་ལྷ་ཡུལ་ལ་ཆས་འགྲོ ། གཙུག་རྒྱན་ངོམ་ཞིང་ལྗོན་པའི་
ཕོ་བྲང་ལ་ཆས་འགྲོ ། ཞེས་གཏམ་དེ་ལྔ་བརྒྱའི་རྣ་བར་ལྷང་ངེར་
གསུངས་ནས་ལྔ་བརྒྱའི་འདོད་པ་རྫོགས་ཕྱིར་སྒོ་རྣམས་ཕྱེ་གསུངས།
ཧ་རིས་རུ་སྣ་དྲངས་ཏེ་ལྔ་བརྒྱའི་དཔུང་ཚོགས་ཀི་སྒྲ་དང་བཅས་ཕོ་
བྲང་དུ་ཤོར་བས་ཡངས་ཐོག་ཏུ་ལྔ་བརྒྱ་འབྱོར་བ་དང་། ཡིད་་་་
འཕྲོག་མ་བྱ་འཕུར་བ་བཞིན་བར་སྣང་ལ་འགྱིང་བག་དང་བཅས་
བྱོན་ཏེ་འདི་སྐད་དོ། །ཚུར་ལ་གསོན་དང་མཁྱེན་ལྡན་བཙུན་མོ་ཡི་
ལྔ་བརྒྱ། ། ལེགས་པར་དགོངས་དང་ནུས་ལྡན་ཧ་རི་ཡི་ནག་པོ། །
མདའ་ཚ་པོ་ཡོད་ན་བུ་མོའི་རྗེས་ལ་རྒྱོབ་ཤོག། མདུང་རིང་པོ་ཡོད་ན་
བུ་མོའི་རྗེས་ལ་བསྙེགས་ཤོག ། བུ་མོ་ང་ལ་འགྲན་ན་ནམ་མཁའི་
མཐོངས་ལ་འཕུར་ཤོག ། མཛེས་མའི་སྙིང་ཚིལ་དགོས་ན་དགུང་
སངས་འདི་རུ་ཤོག་དང༌། ། ལྟད་མོ་ཆེ་བ་ཨེ་བྱུང་བཙུན་མོ་ཡི་ ལྔ་
བརྒྱ། །ཐུགས་དགོངས་རྫོགས་པ་ཨེ་བྱུང་ཧ་རི་ཡི་ནག་པོ། །ལྟད་མོ་
འདི་ལས་ཆེ་བ་ད་དུང་རིམ་གྱིས་སྟོན་ནོ། ། ཞེས་གསུངས་པས་ལྔ་
བརྒྱུའི་ཁྲོད་ནས་ཁ་བདེ་བ་ཞིག་ན་རེ། ཡིད་འཕྲོག་མ་ལ་གཏད་
ནས་འདི་སྐད་དོ། ། ཡིད་འཕྲོག་ལྷ་མོ་ཟེར་བའི་རྐང་འཁྱམས་མ་མོ་
རེ། ཁྱོད་བྱང་ཕྱོགས་མངའ་ལྡན་པའི་ཕོ་བྲང་ནང་དུ་སྡོད་རྒྱུ་མ་
བྱུང་བ་ལ་ཕན་པོ་ག་འདྲ་བྱུང༌། ཞེས་ཟེར་ཞིང་། ཡིད་འཕྲོག་
རྒོད་པོས་ནམ་འཕང་གཅོད་པ་བཞིན་བྱོན་པས་ལྔ་བརྒྱ་ཁ་སྐྱེངས་
125



ནས་ང་ལན་ཁྱོད་ལན་ཟེར་ནས་ནང་འཐབ་ཀྱི་ཀུ་ཅོས་འགེངས་པའི་
སྐབས་དེར་ཧ་རི་ནས་འདི་སྐད་དོ། ། ད་ཉོན་དང་ཉོན་དང་ཕུང་མོ་
ཡི་ལྔ་བརྒྱ། །ཀུ་ཅོའི་ཕ་རས་མ་རྒྱག་ཧ་རི་ང་ལ་ཉོན་དང་། །དང་པོ་
མི་དྲན་དགུ་དྲན་ལྔ་བརྒྱ་ཡིས་དྲན་འདུག ། དྲན་པ་ཐོག་ཏུ་འཁེལ་
བ་ཨ་མཆོད་ངས་བྱས་སོང་། །བྱས་པའི་སྔོ་ལོའི་རྒྱལ་མཚན་ཉི་མ་དེ་
རིང་འཕྱར་སོང་། །ཡབ་ཆེན་རྒྱལ་པོའི་དྲུང་དུ་ད་ཆ་ག་འདྲ་ཞུ་བ། །
ནོར་བཟང་བྱང་ནས་ཕེབས་སྐབས་རང་ཅག་ག་འདྲ་ཞུ་བ། །ལྔ་བརྒྱ་
འབོད་ནག་མ་རྒྱག་ཧ་རི་སྙིང་རླུང་ལངས་བྱུང༌། །ཞེས་པས་ལྔ་བརྒྱ་
ནི་གཅིག་གི་གདོང་ལ་གཅིག་གིས་བལྟ་ཞིང་མཆི་མ་དོན་པར་ཉེ་ཞིང༌།
ཧ་རི་ནས་ཡབ་ཀྱི་དྲུང་དུ་ཕྱིན་ནས་འདི་སྐད་དོ། །ཚུར་ལ་གསོན་
དང་ཡབ་ཆེན་རྒྱལ་པོ་ལགས། །བྱང་ཕྱོགས་པ་ལ་ལྟས་ངན་སྒོར་ཚང་
བའི། ། ཕུང་བྱེད་ཡིད་འཕྲོག་ལྷ་མོ་དེ་རིང་བཏོན། །ཡབ་ཆེན་རྒྱལ་
པོའི་སྐུ་གེགས་ཕལ་ཆེར་སེལ། །བྱབ་ཁྲུས་རྒྱས་པའི་རྫས་རྣམས་མ་
འགྲིགས་ཀྱང་། །བསྡུས་པའི་སྐུ་ཁྲུས་གནང་ན་འཐུས་འདྲ་བསམ། །
ཡབ་ཆེན་རྒྱལ་པོའི་སྐུ་གེགས་ཕལ་ཆེར་སེལ། །ཞེས་ཞུས་ནས་རྫིང་བུ་
གསར་པ་དེར་རྫས་སྣ་ཆུ་ལ་བཏབ་སྟེ་བྱབ་ཁྲུས་ཡིན་ཟེར་བའི་ཁྲུས་
བྱས། ཕྱིན་ཆད་མི་འདོད་པ་བཟློག་ཚུལ་གྱི་རྫུན་གྱིས་མགོ་བསྐོར།
སྐབས་དེར་ཡིད་འཕྲོག་མ་ནི་བར་སྣང་དུ་ཐུགས་ལ་འདི་ལྟར་ཞིག་
ཤར་ཏེ་ནོར་བཟང་བཀའ་དྲིན་ཅན་དེ་བརྩེ་དུང་ལྡན་གཤིས་སླར་
ཡང་བྱང་ནས་ཕེབས་བསྟུན་ང་ལ་འཕྲེང་བའི་སྐུ་ངལ་བ་དང་། བུ་
མོའི་རྗེས་བཙལ་ནས་ཕེབས་པར་སྲིད་ན་ལྗོན་པའི་ལམ་དགྲ་འདྲེ་
སྐྱོན་གྱི་ཕྱིར་ལན་ཞིག་འཕོ་དགོས། དེ་ཡང་ཀེའུ་རིའི་དྲང་སྲོང་
ཆེན་པོ་ལ་འཇོག་དགོས་སྙམ་སྟེ་ཀེའུ་རིའི་རི་སྐེད་ཀྱི་མཚམས་རྡོའི་
མདུན་དུ་ཕེབས་ནས་འདི་སྐད་དོ། །བྲག་ཕུག་འདི་ན་བཞུགས་པའི་
126



སྐྱེས་བུ་ཏིང་འཛིན་གྱི་བཟང་པོ་ལགས། །རྣ་བ་གཞན་ལ་མ་ཡེངས་
བུ་མོ་བདག་ལ་གསོན་དང༌། །བུ་མོའི་སྙིང་གཏམ་གྱི་འཕྲིན་པ་ཚིག་
གསུམ་ཞུ་རྒྱུ་ཡོད་དོ། །ཞེས་ཞུས་པས་དྲང་སྲོང་གི་དགོངས་པ་ལ་དེ་
རིང་ལྷང་ལྷང་འབོད་མི་ཡིད་འཕྲོག་མའི་གསུང་འདྲ་བ་ཞིག་བྱུང་
དགོངས་ཏེ་གཟིགས་པས་ཡིད་འཕྲོག་ཡིན་པར་མཁྱེན་ནས་ཕུག་པར་
སྤྱན་དྲངས་ཏེ་འདི་སྐད་དོ། །ཚུར་ལ་གསོན་དང་ལྷ་སྲས་ཡིད་འཕྲོག་
མ། །རྣ་བ་མ་ཡེངས་དྲང་སྲོང་ང་ལ་ཉོན། །དང་པོ་རྔོན་པས་བཟུང་
ནས་འདིར་ཕེབས་སྐབས། ། དྲང་སྲོང་བདག་གིས་ལུང་བསྟན་ཞུས་
པ་ཡིས། །བྱང་ཕྱོགས་ནོར་བཟང་དྲུང་དུ་ཁྱོད་ཉིད་བརྫངས། །ལས་
སྨོན་ལྡན་པའི་ཕུན་སུམ་ཚོགས་པ་ཡི། ། སྙན་གྲགས་དྲང་སྲོང་ངས་
ཀྱང་རིམ་པར་གོ ། དེ་རིང་གློ་བུར་འདི་རུ་ཕེབས་དོན་ཅི། ། སྙིང་
གཏམ་མཛེས་ཚོམ་མེད་པར་ད་གསུངས་ཤིག །ཅེས་གསུངས་པས་
ཡིད་འཕྲོག་ན་རེ། དམིགས་མེད་འཕགས་པའི་ཐུགས་བསྐྱེད་་་་་
བཟང་པོ་ཡི། ། མཁའ་མཉམ་སེམས་ཅན་ཀུན་ལ་བརྩེ་བ་ཡིས། །
གཏེར་ཆེན་ཆོས་ཀྱི་ཆར་པ་འབེབས་མཁས་པའི། ། མཁས་བཙུན་
སྤྱན་རས་གཟིགས་པ་གཉིས་པའི་དྲུང༌། ། སྙན་གྱི་དབང་པོས་ཡིད་
འཕྲོག་བདག་ལ་གསོན། །བུ་མོ་རྔོན་པས་བཟུང་ནས་གདུང་བའི་
སྐབས། ། དྲང་སྲོང་ཆེན་པོའི་བཀའ་བཞིན་བྱང་ཕྱོགས་སུ། ། རྔོན་
པས་ནོར་བཟང་དྲུང་དུ་བུ་མོ་ཕུལ། །ཡིད་འཕྲོག་སྲོག་ལ་བབས་པའི་
ཉེན་ ལས་ ཐར། ། རྔོན་ པའི་ ལྟོ་ གོས་ གཏམ་ ཚེ་ འདི་རུ་ འབྱོར། །
བདག་ལ་བརྩེ་ཞིང་དུང་བའི་གྲོགས་དང་མཇལ། ། དྲང་སྲོང་ཆེན་
པོའི་བཀའ་དྲིན་གཞལ་དཀའ་ཡང༌། ། བུ་མོ་བསོད་ནམས་དམན་
པས་རྐྱེན་འདི་བྱུང་། ། བྱང་ཕྱོགས་ཡབ་ཆེན་མི་ངན་གཞན་གྱིས་་་
བསླུས། །དོན་མེད་དགྲ་ཡུལ་རིང་པོར་ནོར་བཟང་བརྫངས། །ནོར་
127



A
48
u ir a
བཟང་ཕེབས་ཁར་ཡུམ་དང་བདག་ཉིད་ཀྱིས། །ནོར་བཟང་ཕེབས་
མི་དགོས་པའི་ཞུ་བ་ཡང༌། ། ཡབ་ཆེན་རྒྱལ་པོར་ནན་གྱིས་སྙན་ཞུ་
ཕུལ། །དགོངས་འཁྲོལ་ལྟ་ཅི་ཕེབས་འགྱངས་ཕྲན་བུ་གནང༌། །ནོར་
བཟང་ཕེབས་ཉིན་ཡབ་ཀྱི་སྐྱེལ་ཆང་སར། །ཡབ་ལ་ཞུ་ནན་གཉེར་
གཏམ་འདི་ལྟར་མཛད། །ནོར་བཟང་བྱང་ནས་གཞིས་སུ་མ་འཁོར་
བར། །ཡབ་དང་ཧ་རི་བཀའ་གྲོས་བྱམས་བརྩེ་ཡིས། ། སྐྱོང་དགོས་
ནན་ཞུ་གནང་བ་དེ་ཡིན་ཀྱང༌། །ནོར་བཟང་བྱང་དུ་ཕེབས་ནས་མི་
རིང་བར། ། ཡབ་དང་ཧ་རི་བཀའ་གྲོས་ལྔ་བརྒྱ་ལ། །གོ་མཚོན་་་
གནང་ནས་ཕོ་བྲང་དམག་གིས་བསྐོར། །ཡིད་འཕྲོག་ཁྱོད་ཀྱི་སྙིང་
ཚིལ་ལེན་ཞེས་པའི། ། ལྔ་བརྒྱས་དཔའ་སྐད་བསྒྲགས་ནས་བདག་
ཐོག་ཤོར། ། བུ་མོ་རང་གི་ཡུལ་དུ་ལོག་དགོས་བྱུང༌། ། ནོར་བཟང་
ཁོང་ནི་བདག་ལ་བརྩེ་བ་ནི་ཡོད་པས། །གཞོན་ནུ་བདག་གི་རྗེས་སུ་
ཕེབས་པ་ཞིག་བྱུང་ན། ། དྲང་སྲོང་ཆེན་པོས་བུ་མོའི་ཕྱི་ལན་འདི་
གསུངས་ཤིག ། རབ་གསུམ་ནོར་བཟང་གཞོན་ནུ་ལྷ་ཆོས་གནང་
རོགས་མཛོད་གསུངས། །འབྲིང་གསུམ་ཡུམ་གྱི་བཀའ་བཞིན་རྒྱལ་
གཞིས་འཛིན་རོགས་མཛོད་གསུངས། །མཐའ་མར་བུ་མོའི་རྗེས་སུ་
ངེས་མེད་ཕེབས་པར་སྲིད་ན། །བུ་མོའི་སོར་གདུབ་འདི་བཞིན་རྒྱལ་
པོའི་ཕྱག་ཏུ་ཕུལ་ནས། །གཏམ་དང་འཕྲོས་པའི་ཕྱི་ལན་འདི་བཞིན་
བླ་མས་གསུངས་ཤིག ། ཅེས་སོར་གདུབ་དེ་ཕྱག་ནས་ཕུད་དེ་དྲང་
སྲོང་ལ་ཕུལ་ནས་འདི་སྐད་དོ། །འདི་ནས་དཔག་ཚད་འགའ་ཞིག་
འདས་པ་ན། །ཚངས་པ་འདུ་བའི་ཁྲུས་ཀྱི་རྫིང་བུ་ཡོད། །དེ་རུ་ཆོས་
རྒྱལ་སྐུ་ཁྲུས་གསོལ་ཟེར་ན། །ཆོས་རྒྱལ་འཇིགས་པའི་འཕྲང་ལ་སྒྲོལ་
བ་ཡིན། །དེ་ནས་དཔག་ཚད་འགའ་ཞིག་འདས་པ་ན། ། ཤ་གཟན་
སྦྲང་བུའི་འཇིགས་པས་བར་སྣང་ཁེངས། །དེ་ལ་མཛེས་མའི་མཛུབ་
128
ir ir
!
1 -4
I



རྒྱན་ངོམ་བཞིན་ཕེབས། །དེ་ནས་དཔག་ཚད་འགའ་ཞིག་འདས་པ་
ན། །སངས་རྒྱས་གོང་མས་རབ་གནས་མཛད་པ་ཡི། ། བྱིན་རླབས་
ལྡན་པའི་མཆོད་རྟེན་དཀར་པོ་ཡོད། ། དེ་ལ་ཆོས་རྒྱལ་ཕྱག་དང་
བསྐོར་བ་མཛོད། །ཆོས་རྒྱལ་ཐུགས་ལ་བསམ་པའི་རེ་བ་བསྐོང་། །
དེ་ནས་དཔག་ཚད་དུམ་ཞིག་འདས་པ་ན། ། ཤེལ་ལེབ་གྲུ་བཞི་སྟག་
གདན་ཙམ་ཞིག་ཡོད། །དེ་འོག་ཀ་ཤིའི་རས་དཀར་ཡུག་ཅིག་་་་་་
ཡོད། ། ཕྲག་པ་གཡས་ལ་གཞུ་ལྟར་བཀལ་ནས་ཕེབས། །ཆོས་རྒྱལ་
འཇིགས་པའི་འཕྲང་ལས་སྒྲོལ་བ་ཡིན། །དེ་ནས་དཔག་ཚད་འགའ་
ཞིག་འདས་པ་ན། །རྡོ་ལ་གླང་ཆེན་ཉལ་འདྲའི་རང་བྱོན་ཡོད། །དེ་
ཡི་འགྲམ་ན་ལྕགས་ཀྱི་ཐོ་བ་ཡོད། །ལྕགས་ཐོས་གླང་པོའི་ལྟག་པར་
བསྣུན་པ་ན། །དེ་ནང་འཆི་མེད་བདུད་རྩི་བུམ་གང་ཡོད། །དེ་ནས་
ཆོས་རྒྱལ་ཞལ་དུ་གསོལ་བ་ན། ། སྐུ་ལ་མི་འདོད་སྙུང་གཞིས་མ་གོས་
ཤིང་། །དེ་ནས་དཔག་ཚད་འགའ་ཞིག་འདས་པ་ན། །ནགས་ཚལ་
གསེབ་ན་གཅན་གཟན་དུ་མ་ཡོད། ། དེ་ལ་མཛེས་མའི་མཛུབ་རྒྱན་
ངོམ་ཞིང་ཕེབས། ། དེ་ནས་དཔག་ཚད་འགའ་ཞིག་འདས་པ་ན། །
མེ་ཏོག་གསེབ་ན་ལམ་བུ་དུ་མ་ཡོད། །གར་འགྲོ་གར་སླེབ་རྟོགས་
པར་དཀའ་བ་ཡིན། ། དེ་ལ་མཛེས་མའི་མཛུབ་རྒྱན་ངོམ་ཞིང་་་་་་
ཕེབས། ། སྦྲང་ཆར་སིལ་བུ་ཞིག་གིས་ལམ་སྣ་འདྲེན། ། དེ་ནས་་་་་
དཔག་ཚད་འགའ་ཞིག་འདས་པ་ན། །སྤང་རི་མཐོ་ལ་གཟར་བའི་ལ་
གཤམ་ན། ། དུག་ཆུ་ཁོལ་ཞིང་དུག་སྦྲུལ་འཇིགས་པ་ཡོད། ། དེ་ལ་
མཛེས་མའི་མཛུབ་རྒྱུན་ངོམ་ཞིང་ཕེབས། ། ཤ་བ་སྨུག་ཆུང་ཞིག་གིས་
ལམ་སྣ་འདྲེན། །དེ་ནས་དཔག་ཚད་དུམ་ཞིག་འདས་པ་ན། །ལ་མོ་
མཐོན་པོ་ཞིག་ཏུ་འབྱོར་བ་ཡི། །དེ་ནས་ལྗོན་པའི་ཞིང་ཁམས་མཐོང་
བ་ཡིན། །དེ་ནས་དུམ་ཞིག་ཕེབས་པའི་ས་ཆ་ན། །ཆུ་མིག་རིན་ཆེན་
129



སྤུངས་འདྲ་ཞེས་པ་ཡོད། ། དེ་ནས་ལྗོན་པའི་གསོལ་ཆུ་ལེན་པ་་་་
ཡིན། །དེ་རུ་ཆོས་རྒྱལ་ཕེབས་ནས་ལམ་དགྲ་སྒྲོལ། །དེ་རྣམས་དྲང་
སྲོང་ཆེན་པོས་གསུང་དུ་གསོལ། །ཞེས་ཞུས་པས། དྲང་སྲོང་ནས་
མཛེས་ མས་ ཇི་ ལྟར་ གསུངས་ པ་ བཞིན་ ཡོང་ བ་ ཞལ་ གྱིས་ བཞེས།
ཡིད་འཕྲོག་ནི་སྐད་ཅིག་ལ་ལྗོན་པའི་ཡུལ་དུ་ཕེབས། སྐབས་དེར་
ནོར་བཟང་ནི་བྱང་ཕྱོགས་ཡུལ་ངན་རྣམས་ཚུར་སྒྲིལ་ནས་རང་ཡུལ་
གྱི་སྡེ་སྣེ་ཟིན་པར་ཉེ་བས་ཐུགས་དགྱེས་པར་གྱུར་ནས་འདི་སྐད་་
དོ། །ཨ་མ་མ་མ་བུ་ཆུང་ངའི་སེམས་ཉིད་ནི་སྐྱིད་པ། ། འདི་འདྲ་
བཞིན་དུ་ནོར་བཟང་གི་བདེ་བ། །ཡབ་ཆེན་རྒྱལ་པོའི་བཀའ་བཞིན་
དགྲ་བོ་མ་ལུས་བཏུལ་ཟིན། ། སངས་རྒྱས་བསྟན་པའི་དོན་ཆེན་བུ་
ཆུང་ངས་བསྒྲུབས་ཟིན། །ཡུལ་ངན་དགྲ་ཡུལ་བགྲོད་ནས་རང་ཡུལ་
ལ་ཉེ་བྱུང་། ། ལུས་སེམས་སྐྱེད་པའི་ ཨ་མ་ཁོང་དང་འཕྲད་དགོས་
ཡོད་དོ། ། སྙིང་དང་འདྲ་བའི་བུ་མོ་ཡིད་འཕྲོག་དང་འཕྲད་དགོས་
ཡོད་དོ། ། བསམ་བཞིན་དཀོན་མཆོག་གསུམ་གྱི་ཐུགས་རྗེ་དྲན་་་་
བྱུང༌། །ཞེས་དམག་སྒར་བྱིངས་མ་རྣམས་རྗེས་ལ་འཇོག་གནང་གིས་
ནོར་བཟང་དཔོན་གཡོག་ཉུང་བསྡུས་ཤིག་རྩོལ་ཁྱད་ཀྱིས་བྱོན་པས་
སྟག་ལ་ལ་ཐོག་ཏུ་འབྱོར་ནས་ལྷ་རྣམས་ལ་གཏང་རག་མངའ་གསོལ་
འདི་ལྟར་ཞིག་མཛད་དོ། ། བསླུ་མེད་དཀོན་མཆོག་ཡི་དམ་ལྷ། །
གང་བསམ་དངོས་གྲུབ་སྩོལ་བ་ཡི། །གཞན་དོན་མཛད་པའི་ཐུགས་
རྗེ་ཅན། ། ནོར་བཟང་མགོན་སྐྱབས་ཀུན་གསོལ་ལོ། ། དཔའ་བོ་
མཁའ་འགྲོ་ཆོས་སྐྱོང་ཚོགས། །སངས་རྒྱས་བསྟན་པའི་བྱ་ར་ཀུན། །
ནོར་བཟང་གཞོན་ནུས་དེ་རིང་གསོལ། ། གཞན་ཡང་བདག་ལ་་་
དགྱེས་པ་ཡི། །ལྷ་ཀླུ་མཐུ་ལྡན་ཀུན་གསོལ་ལོ། །ཞེས་གསུངས་ནས་
ལ་ཁ་དེར་བསང་མཆོད་གནང་བས་བསང་དུད་སྔོ་ཆིལ་ཆིལ་བྱུང་བ་
130



དང༌། ལ་དེའི་ ཤར་ཕྱོགས་ནས་བྱ་རོག་གཉིས་འཕུར་བྱུང་བས་
རྒྱལ་པོ་ཉིད་ཀྱི་དགོངས་པར་དེ་སྔ་བྱང་དུ་ཐོན་པ་ནས་ད་ཕན་བྱ་
རོག་འདི་རིགས་དེ་རིང་ཕན་ལ་མཐོང་མ་བྱུང་བས། འདི་གཉིས་
བྱང་ཕྱོགས་ཡུལ་ལཾ་ལྷ་གཞི་བདག་གི་སྤྲུལ་པ་ཡིན་ཡང་སྲིད་སྙམ་ནས་
བྱ་རོག་གཉིས་ལ་འདི་སྐད་ཅེས་བཀའ་བསྩལ་བ། གང་བསམ་
སྐད་ཅིག་མཁའ་ལ་བགྲོད་བྱེད་པའི། །འདབ་བྱ་ཨིན་དྲའི་མདངས་
དང་ལྡན་པ་གཉིས། །བྱང་ཕྱོགས་སྐྱོང་བའི་ལྷ་ཡི་སྤྲུལ་པར་ངེས། །
དེ་རིང་བུ་ཆུང་ང་ཡི་གཏམ་འདི་ཉོན། ། ཡབ་ཆེན་པ་ཕ་སྐུ་ཁམས་
བཟང་ལགས་སམ། ། བཟང་འདུག་ཟེར་ན་འདབ་བྱ་ཁྱོད་གཉིས་
ཀྱིས། །བསྐོར་བ་གཡས་སུ་བསྐོར་ནས་ཕྱེ་མར་གསོལ། །མ་བཟང་
ཟེར་ན་བསྐོར་བ་གཡོན་ལ་སྐོར། ། ཞེས་གསུངས་པས་འདབ་བྱ་་་་
གཉིས་ནས་བསྐོར་བ་གཡས་སུ་བསྐོར་ནས་ནོར་བཟང་གི་འགྲམ་དུ་
ཡོང་ སྟེ་ཕྱེ་མར་ཟོས་པས་ནོར་བཟང་དགྱེས་ ཤིང་འདི་སྐད་དོ། །
འདབ་བྱ་གཉིས་ཀྱི་བྱེད་བབས་ལ་གཞིགས་ཀྱང༌། ཡབ་ཆེན་སྐུ་་་
ཁམས་བཟང་བའི་བརྡ་རུ་འདུག་། ཡུམ་ཆེན་ཨ་ མ་ སྐུ་ཁམས་་
བཟང་ལགས་སམ། ། བཟང་འདུག་ཟེར་ན་འདབ་བྱ་ཁྱོད་གཉིས་
ཀྱིས། །བསྐོར་བ་གཡས་སུ་བརྒྱབ་ནས་ཕྱེ་མར་བཞེས། ། མ་བཟང་
ཟེར་ན་བསྐོར་བ་གཡོན་དུ་རྒྱོབ། །ཅེས་གསུངས་པས། འདབ་བྱ་
གཉིས་ཀྱིས་སྔོན་མ་ལྟར་བྱས་པས་ནོར་བཟང་རབ་ཏུ་དགྱེས་ནས་
འདི་སྐད་དོ། །ཨ་མ་མ་མ་བུ་ཆུང་ངའི་སེམས་ཉིད་ཀྱི་དགའ་བ། །
ལུས་སེམས་སྐྱེད་པའི་ཨ་མ་དེ་སྐུ་ཁམས་བཟང་བར་ཡོད་འདུག །
བུ་ཆུང་བྱང་དུ་འགྲོ་ཁར་ཕྱི་མ་མཇལ་སྨོན་བཏབ་ཀྱང་། ། མཆོག་
གསུམ་ཀུན་གྱི་ཐུགས་རྗེས་མི་ཚེ་འདི་ཁ་རུ་མཇལ་འདྲ། །བསམ་་
བཞིན་བུ་ཆུང་བློ་སེམས་བདེ་བ་རང་བྱས་བྱུང༌། །འདབ་བྱ་གཉིས་
131



ལ་ཡང་གཅིག་འདི་སྐད་ཞུའོ། ། ཞེས་གསུངས་ནས། སྙིང་དང་
འདྲ་བའི་བུ་མོ་ཡིད་འཕྲོག་དེ། །སྐུ་ཁམས་བཟང་ན་བསྐོར་བ་གཡས་
སུ་རྒྱོབ། ། ཕྱེ་མར་བཞེས་ཤིང་གྲོགས་སྐད་ཐེངས་གསུམ་རྒྱོབ། ། མ་
བཟང་ཟེར་ན་བསྐོར་བ་གཡོན་དུ་རྒྱོབ། ། ཆུ་སྡེར་ས་རུ་འདྲད་ལ་
གཤོག་བརྡབ་གྱིས། ། གསུངས་པས་འདབ་བྱ་གཉིས་ནས་དབེན་
ཙམ་རིང་པོའི་སར་འཕུར། སླར་ཡང་ས་ལ་རེག་ལ་ཁད་བྱས་ནས་
གཡོན་བསྐོར་བརྒྱབ། བྲག་སྟེང་ཞིག་ཏུ་བབ་ནས་ཆུ་སྡེར་འདྲད།
གཤོག་བརྡབ་བྱས་པས་ནོར་བཟང་ནི་ཞལ་ངོ་ནག་པོར་གྱུར་ཏེ་ལྷ་
གསོལ་བའི་ཆས་རྣམས་ཀྱང་ཞབས་ཀྱིས་གཏོར་ནས་འདི་སྐད་དོ། །
མི་མངོན་དབྱིངས་ན་བཞུགས་པའི་བསླུ་མེད་དཀོན་མཆོག་རྣམ་་
གསུམ། ། རྒྱུ་འབྲས་ཞིབ་རྩིང་འབྲས་བུ་སོ་སོར་དབྱེ་བཞིན། ། ཡབ་
ཆེན་རྒྱལ་པོས་གཙོ་བྱས་བྱང་ཕྱོགས་ལྷ་མི་ཀུན་ལ། ། ཨ་མར་ཡིད
འཕྲོག་སྐྱོབ་པའི་སྙིང་གཏམ་འཕྲིན་བཅོལ་ཞུས་ཀྱང་། །བུ་ཆུང་ཡུལ་
དུ་འཁོར་གདོང་ཡིད་འཕྲོག་མེད་པར་བཟོས་འདུག །བྱང་ཕྱོགས་
ལྷ་མི་ཀུན་ལ་བྱམས་སྙིང་ཁྲེལ་གཞུང་མི་འདུག །འདབ་བྱ་ལྷ་བྱ་མ་
ཡིན་འདྲེ་བྱ་རང་ལ་འདུག་གོ །བུ་ཆུང་ང་ཡི་སྲོག་གཅོད་འདབ་བྱ་
གཉིས་ཀྱིས་བྱས་སོང༌། །འདྲེ་བྱ་ནོར་བཟང་ང་ཡི་མདའ་ཁ་འདི་
ནས་མི་གཏོང་། །ཞེས་ཕྱག་མདའ་བསྣུན་པར་བརྩམ་པས་བྱ་གཉིས་
ཀྱང་འཕུར་མི་ནུས་པར་ནོར་བཟང་ཕྱོགས་ལ་མགྲིན་པ་བཀུག་ནས་
བསྡད་པས། ནོར་བཟང་ནི་བྱང་ཆུབ་སེམས་དཔའི་དགོངས་པ་
ཐུགས་ལ་འཁྲུངས་ཏེ་སྐད་ཅིག་ཉིད་ལ་ཡིད་འབྱུང་སྐྱེས་ནས་འདི་
སྐད་དོ། ། ཨེ་མ་སྔོན་བསགས་ངན་པའི་འབྲས་བུའི་རྣམ་སྨིན་་་་་
གྱིས། ། ཚེ་འདིར་མི་འདོད་སྡུག་བསྔལ་སྣ་ཚོགས་བྱུང་། ། ད་རུང་
རང་རྒྱུད་རང་གིས་མ་བཏུལ་ན། ། ཕྱི་དགྲ་མི་ཚེ་ཧྲིལ་པོར་བཏུལ་
132



བུ
གྱུར་ཀྱང༌། །འཛད་མེད་ཆུ་ཡི་གཉེར་མ་དང་མཚུངས་པའི། །ནོར་
བཟང་ང་རྒྱལ་མ་བྱེད་བདག་འཛིན་ཐུལ། །ཞེས་རང་གིས་རང་ལ་
སེམས་བཅག་གནང་ནས་ལ་ཁ་དེར་དུམ་ཞིག་གཞི་གནས་ཀྱི་་་་་
དགོངས་པ་ལ་བཞུགས། སླར་ཡང་འདབ་བྱ་གཉིས་ལ་གཟིགས་
ནས་འདི་སྐད་དོ། །ཚུར་ལ་ཉོན་དང་འདབ་བྱ་བཟའ་མི་གཉིས། །
དེ་རིང་བྱ་ཡི་རྣམ་འགྱུར་ལ་གཞིགས་ན། ། ང་ཡི་ཡིད་འཕྲོག་མེད་
པར་ཚར་འདུག་པས། །ཡིད་འཕྲོག་མེད་ན་བུ་ཆུང་རང་ཡུལ་དུ། །
ལོག་ཀྱང་བློ་སེམས་སྐྱོ་བའི་རྒྱུར་འདུག་ཀྱང༌། །འོན་ཏེ་ཨ་མ་མཇལ་
བར་ལན་གཅིག་འགྲོ ། འདབ་བྱ་གཉིས་པོས་ང་ཡི་འཕྲིན་འདི་
ཁྱེར། །གསུངས་ནས་མདའ་ཡིག་གནང་བའི་ཚིག་ཏུ། བྱང་་་་་
ཕྱོགས་སྐྱེ་འགྲོ་ཀུན་གྱི་མགོན་སྐྱབས་ཡབ་ཡུམ་གཉིས་དང༌། ལྷ་
སྲས་ཡིད་འཕྲོག་མ་བཅས་ཀྱི་གཙོ་མཛད་པའི་བྱང་ཕྱོགས་རྗེ་་་་་་་
འབངས་ཀུན་ལ་ཡི་གེ་ཕུལ་དོན། དེ་གར་ཡབ་ཡུམ་གཉིས་པོ་སྐུ་
ཁམས་བཟང་བ་དང་། བུ་མོ་ཡིད་འཕྲོག་བདེ་སྐྱིད་ལྡན་པ་ནས།
བྱང་ཕྱོགས་ཀུན་བདེ་འཇགས་ཡོད་པ་ནི་གཞིར་བཅས། ངེད་ནོར་
བུ་བཟང་པོ་དཔུང་ཚོགས་དང་བཅས་པ་ཕར་ཕྱིན་ལམ་བགྲོད་བདེ་
ཞིང་བྱང་ཕྱོགས་མ་རུངས་དགྲ་བོ་ཀུན་མིང་གི་ལྷག་མ་མ་ལུས་པར་
ཚར་བཅད། གང་ལ་གང་འདུལ་གྱི་གདུལ་བྱ་ཁྱད་པར་ཅན་་་་་
སངས་རྒྱས་པའི་ཆོས་སྒོར་འཇུག་འོས་རྣམས་སྐྱབས་ཁོངས་སུ་བཅུག་
སྟེ་ལུགས་གཉིས་ཁྲིམས་སྲོལ་བཙུགས། ཆོས་སྲིད་གཉིས་ལྡན་གྱི་སྒོ་
ནས་མཇལ་དར་ཡུག་ཅིག་ཏུ་བསྐྱངས་ཟིན་པས་ངེད་ནོར་བུ་བཟང་
པོ་དཔུང་ཚོགས་དང་བཅས་ཕྱིར་ལོག་གི་སྟག་ལ་ལ་ཐོག་ཏུ་སྐྱབས་
གནས་ཁག་ལ་གཏང་རག་མངའ་གསོལ་གྱི་ལྷ་གསོལ་བའི་སྐབས་སུ་
གནས། མི་རིང་བར་ཕོ་བྲང་ཆེན་པོ་དགའ་བའི་བསམ་གླིང་དུ་
133



འབྱོར་རྒྱུ། གདོང་བསུའི་རིམ་པ་བྱིངས་ཡབ་ཀྱི་བཀའ་བསྟན་་་་
དང༌། ལྷ་སྲས་ཡིད་འཕྲོག་མས་མཚོན་ངོ་འཁོར་ནས་གང་འཕྲད་
ཀྱི་སར་ཡོང་དགོས་པས་དེ་གདོང་ཡབ་ཡུམ་གཉིས་ཀྱི་སྐུ་ཁམས་་་
བཟང་བའི་གནས་ཚུལ་ཞིབ་ལྷུག་ཏུ་ཡོད་པ་ཞུ་རྒྱུའི་ཡི་གེ་ཟླ་ཚེས་དགེ་
བར་སྟག་ལ་ལ་ཐོག་ནས་འདབ་བྱ་གཉིས་ཐོག་ནོར་བུ་བཟང་པོས་
བསྲིངས་པའི་ཡི་གེ ཞེས་བཀའ་བསྩལ་བས་འདབ་བྱ་གཉིས་ཀྱིས་
ནོར་བཟང་གི་མདའ་ཡིག་དེ་ཁྱེར་ནས་བྱང་ཕྱོགས་སུ་ཡབ་ཆེན་ཐོག་
སྐོར་ དུ་ ཕེབས་ པའི་ སྐུ་ མདུན་ དུ་ ཡོང་ ནས་ སྤང་ རྒྱའི་ ཁར་ བབ།
ངར་སྐད་བསྒྲགས་པས་ཡབ་ནས་མདའ་ཡིག་དེ་ཕྱག་ཏུ་བཞེས་པས་
ནོར་བུ་བཟང་པོའི་བཀའ་འཕྲིན་ཡིན་པ་མཁྱེན་ནས་དགྱེས་པར་
གྱུར་ཅིང་། ཡུམ་དང་ལྔ་བརྒྱ་འབངས་འཁོར་མི་གྲགས་ཀུན་ཡབ་
ཀྱི་དྲུང་དུ་ཤོག་ཅེས་བརྡ་མཛད་པས་དེ་འཕྲལ་འཛོམས་ཤིང་ཡབ་
ནས་འདི་སྐད་དོ། ། ཨེ་མ་ལྔ་བརྒྱས་མཚོན་པའི་འདིར་འདུས་་་་་་་
ཀུན། །མ་ཡེངས་ང་ཡི་གཏམ་འདིར་ལེགས་པར་ཉོན། །ད་རང་སྔ་
ཆར་ཕོ་བྲང་ཡངས་ཐོག་ཏུ། །ང་ཡིས་རྐང་བཅག་ཐོག་སྐོར་ལ་ཕྱིན་
པས། །བྱ་རོག་གཉིས་ཀྱིས་མདའ་ཡིག་ཁུར་བྱུང་བས། །དེ་ནི་ནོར་
བུ་བཟང་པོའི་འཕྲིན་དུ་འདུག །ཚིག་དོན་འདི་བཞིན་འདུག་པས་
ད་ཉོན་ཅིག ། ཅེས་གསུངས་ནས་མདའ་ཡིག་དེ་ཀུན་གྱི་རྣ་བར་
ལྷོངས་ངེས་བསྒྲགས་པས། ལྔ་བརྒྱ་ཧ་རི་བཅས་པ་ནི་གཅིག་མིག་
གཅིག་ལ་ཧུར་ཧུར་དུ་བལྟ་ཞིང་། ཅི་ཡང་མི་སྨྲ། དུམ་ཞིག་ནས་
ཡུམ་བཞེངས་ཏེ་ཡབ་ལ་ཕྱག་དང་བཅས་འདི་སྐད་དོ། ། ཚུར་ལ་་
གསོན་དང་དགོངས་དང་ཡབ་ཆེན་གྱི་རྒྱལ་པོ། ། བུ་ཆུང་བྱང་ནས་
འཁོར་བའི་མདའ་ཡིག་གི་དོན་ལ། །དགྲ་བོ་ཐུལ་ནས་མགྱོགས་མྱུར་
བྱོན་པ་དེ་ལེགས་ཏེ། ། ལྷ་སྲས་ཡིད་འཕྲོག་མེད་པས་ཨ་མ་ངའི་སྐྱོ་
134་



བ། ། ཡབ་ཆེན་རྒྱལ་པོའི་ཐུགས་ལ་ཇི་འདྲ་ཞིག་འདུག་པ། ། ཁྲི་་་
བཙུན་ལྔ་བརྒྱའི་ཐུགས་ལ་ཇི་འདྲ་ཞིག་ཡོད་དམ། ། ཨ་ མ་རང་བློ་
ཆུང་ནས་སེམས་ལ་ཅི་འཆར་མི་འདུག ། བུ་ཆུང་བྱུང་ནས་འཁོར་
བའི་དགའ་སྤྲོ་ལ་བསམ་མམ། ། ལྷ་སྲས་ཡིད་འཕྲོག་མེད་པའི་སྡུག་
བསྔལ་ལ་བསམ་མམ། །ཨ་མ་དགའ་སྡུག་གཉིས་ལ་སོར་ཐག་འཐེན་
འཐེན་བྱས་བྱུང༌། ། ཡབ་ཆེན་རྒྱལ་པོས་བཀའ་ཁྱབ་ལེགས་པ་རུ་་་
གནང་དང་། །བུ་ཆུང་གདོང་བསུའི་རིམ་པ་མི་རིང་བར་བསྒྲིགས་
གཏོང་། །ཞེས་ཞུས་པས་ཡབ་ཆེན་ནས་འདི་སྐད་དོ། །ཚུར་ལ་ཉོན་
དང་འདིར་འདུས་བྱང་ཕྱོགས་ཀྱི་རྗེ་འབངས། །རྣ་བ་མ་ཡེངས་མི་
རྒན་ང་ཉིད་ལ་ཉོན་དང༌། །ཡིད་འཕྲོག་གཞིས་སུ་མེད་པར་ཨ་མ་བློ་
སེམས་མ་སྐྱོ། །བུ་ཆུང་འདི་རུ་སླེབས་གདོང་བསུ་བ་འདི་ལྟར་བྱས་
ཆོག་། ལ་བཙས་གཉིས་པའི་ཐོག་ཏུ་ཨ་མའི་བསུ་བ་བསྒྲིགས་ཤིག
། བུ་ཆུང་ངོས་འཕྲད་བྱུང་སྐབས་འཕྲོས་པ་འདི་ལྟར་དྲིས་ཡོང་། །
ཡིད་འཕྲོག་ལྷ་མོའི་གདོང་བསུ་རྗེས་ལ་སྡོད་ པ་ ཅི་ཡིན། ། ཨ་མ་་་
བགྲེས་པོའི་བསུ་ཆང་སྔོན་ལ་ཡོང་བ་ཅི་ཡིན། །དེ་འདྲ་ཡུམ་ཆེན་ཨ་
མས་གསལ་པོར་ཤོད་ལགས་ཟེར་ཡོང་། །དེ་ལ་ཡུམ་ཆེན་ཨ་མས་
འདི་བཞིན་སྨྲས་ན་ལེགས་སོ། །ཡིད་འཕྲོག་ལྗོན་པའི་ཡུལ་ལ་གཉེན་
འཕྲད་དུ་སོང་གི ། བུ་ཆུང་བྱང་ནས་འཁོར་ན་བུ་མོ་མྱུར་བར་ཡོང་
ངེས། །རྒན་མོ་ཅ་ཅོ་མ་མང་དེ་བཞིན་ཡིད་ལ་ཞོག་དང༌། །ལ་བཙས་
གཉིས་པའི་བསུ་བ་དེ་ལྟར་བྱས་ན་ལེགས་སོ། །ལ་བཙས་དང་པོའི་
བསུ་བ་བཙུན་མོ་ལྔ་བརྒྱས་བསྒྲིགས་ནས། ། ལུས་ཆེས་གཟབ་ཤིང་
གདོང་ལ་བྱི་དོར་ལེགས་པར་བྱས་ནས། ། ངོ་འཛུམ་འཕྲུལ་གྱི་རྣམ་
འགྱུར་གང་ཤེས་རང་སྟོན་ཤོག ། ཡབ་ཆེན་ང་ཡི་བསུ་ཆང་ལྷོ་སྒོའི་
ཐང་དུ་བསྒྲིགས་ནས། །ཕ་བུ་འཕྲད་པའི་རྟེན་འབྲེལ་གང་འགྲིགས་
135



རང་བྱེད་དོ། །ཞེས་བཀའ་བསྩལ་བས་ཡབ་ནས་ཇི་ལྟར་གསུངས་པ་
བཞིན་བསྒྲིགས། དེ་ནས་ཞག་ཤས་སོང་བའི་ཚེ་ན། ཡུམ་ཆེན་
འཁོར་བཅས་ཀྱིས་ལ་བཙས་གཉིས་པའི་ཐོག་ཐབ་བསུ་གྲ་བསྒྲིགས་
ཨང་བསར་གནང་བས་རྟ་པ་ཞིག་ནོར་བཟང་ཕེབས་མིན་སོ་བལྟར་
བཏང་བ་ཕྱིར་འཁོར་ནོར་བཟང་ཆིབས་བསྒྱུར་གནང་ཚུལ་ ཞུས་་་
ཤིང་། དེ་ནས་མི་རིང་བར་རི་ཟུར་ཞིག་ནས་ཕེབས་བྱུང་བའི་ལ་
པས་ལ་ཁ་དེ་ན་གྲ་བསྒྲིགས་འདུག དེར་ཡིད་འཕྲོག་མེད་ཀྱང་ཨ་
མ་ཡོད་འགྲོ་དགོངས་ནས་རྩོལ་ཁྱོད་ཀྱིས་ཕེབས་པས། ཐབ་བསུའི་
སར་ཡུམ་ཕེབས་པ་མཁྱེན་པས་མདའ་རྒྱང་ཙམ་ནས་ཆིབས་བཤོལ་
མཇལ་དར་ཕྱག་ཏུ་བསྣམས་ནས་ཕེབས་པས་ཡུམ་ཡང་ཚུར་ཙམ་
ཕེབས་མཇལ་དར་བརྩེ་ སྤྲོད་གནང་ སྟེ་ནོར་བཟང་ནས་ཕྱག་དང་
བཅས་འདི་སྐད་དོ། ། ཚུར་ལ་གསོན་དང་ཡུམ་ཆེན་བཀའ་དྲིན་་་
ཅན། ། བདག་ཉིད་བྱེས་པས་བྱེས་གོ་ཆོད་ནས་ཡོད། ། བྱང་ཕྱོགས་
ཡུལ་པས་ཡུལ་གོ་ཆོད་ལགས་སམ། །ཡུམ་ཆེན་ཨ་མ་སྐུ་ཁམས་བཟང་
ལགས་སམ། ། ཨ་མ་བགྲེས་པོའི་བསུ་ཆང་སྔོན་ལ་བྱོན་པ་གང་་་་
ཡིན། །ཡིད་འཕྲོག་གཞོན་པའི་བསུ་ཆང་རྗེས་ལ་སྡོད་པ་ཅི་ཡིན། །
ཨ་མ་བཀའ་དྲིན་ཅན་གྱིས་བདག་ལ་གསལ་པོར་གསུངས་དང༌། །
ཞེས་ཞུས་པས་ཡུམ་ནས་འདི་སྐད་དོ། །ཕྱག་སྟེ་ཕེབས་པ་ལེགས་བྱུང་
ཨ་མའི་གཞོན་ནུ་ནོར་བཟང༌། །བུ་ཆུང་བྱེས་པས་བྱེས་གོ་ཆོད་པ་དེ་
ལེགས་བྱུང༌། །ང་ཚོ་གཞིས་པའི་གཞིས་གོ་ཡ་མཚན་ཆེ་ཙམ་ཡོད་
དོ། །ཨ་མ་ལུས་སེམས་བྲེལ་བའི་གདུང་བ་ཆེ་བ་མ་གཏོགས། ། མི་
འདོད་འདུ་ཕུང་འཁྲུག་པའི་ནད་ཀྱིས་གོས་པ་མ་བྱུང༌། ། བུ་ཆུང་
གདན་ལ་བཞུགས་དང་ངང་གིས་ངང་གིས་ཞུ་ཡོང༌། །ཞེས་གསུངས་
136



པས་ནོར་བཟང་ཞལ་ངོ་ནག་པོར་གྱུར་ནས་གདན་ལ་བཞུགས་ཏེ་
འདི་སྐད་དོ། །ཚུར་ལ་གསོན་དང་ང་ཡི་ཡུམ་ཆེན་གྱི་ཨ་མ། །སྟག་ལ་
ལ་མོའི་ཁ་རུ་འདབ་བྱས་ཟེར་བ་བདེན་བྱུང༌། །བདག་གི་ ལྷ་སྲས་
ཡིད་འཕྲོག་ད་ནི་མེད་པ་ཚར་རམ། །བུ་མོ་མེད་པའི་མེད་ལུགས་ཨ་
མས་ཤོད་རོགས་གནང་དང༌། །ན་ཤི་ལུགས་དང་མཐུན་ན་འགྱོད་
ཀྱང་བྱ་ཐབས་བྲལ་སོང་། །བསམ་ངན་ཟས་ལ་དོགས་པས་བུ་མོ་ཤི་
བ་མིན་ནམ། །འགྲན་སེམས་མི་ངན་གཞན་གྱིས་བུ་མོ་བསད་པ་མེད་
དམ། ། བུ་མོ་མེད་པའི་མེད་ལུགས་གསལ་པོ་རུ་གསུངས་དང་། །
ཞེས་ཞུས་པས་ཡུམ་ཆེན་ནས་འདི་སྐད་དོ། ། ཚུར་ལ་གསོན་དང་
དགོངས་དང་སྙིང་དང་འདྲ་བའི་བུ་ཆུང་། །རྣ་བ་གཞན་ལ་མ་་་་
ཡེངས་ཨ་མ་ང་ལ་གསོན་དང༌། ། ཡིད་འཕྲོག་ ཕོ་བྲང་འདི་རུ་མ་
བཞུགས་པ་མ་གཏོགས། ། ཡིད་འཕྲོག་སྲོག་དང་བྲལ་བའི་བྱ་བ་དེ་
འདྲ་མེད་དོ། །བུ་ཆུང་ཐུགས་ངལ་མ་མཛད་ཨ་མའི་བསུ་ཆང་བཞེས་
དང༌། །གཏམ་དང་འཕྲོས་པའི་གླེང་མོ་ད་དུང་ཞིབ་ཏུ་ཞུས་ཆོག །
ཅེས་གསུངས་པས་ནོར་བཟང་ནས་ཡུམ་གྱིས་བསྩལ་བའི་ཇ་ཆང་
རྣམས་བཞེས་ནས་འདི་སྐད་དོ། །ཚུར་ལ་གསོན་དང་དགོངས་དང་
ཡུམ་ཆེན་གྱི་ཨ་མ། །ཨ་མའི་བཀའ་བཞིན་བདེན་ན་བུ་མོ་ཤི་བ་མེད་
འདྲ། །བུ་མོ་མ་ཤི་ཟེར་ན་བུ་ཆུང་བློ་སེམས་བདེ་བ། །ཡུམ་ཆེན་ཨ་
མས་བློ་ཁྲིད་གསུང་ཕྱོགས་འདྲ་མིན་ནམ། །སྔོན་དུ་སྟག་ལའི་ལ་ཐོག་
འདབ་བྱའི་གཏམ་དེ་ཐོས་པས། །གཞོན་ནུ་བྱང་ཕྱོགས་འདི་རུ་ཡོང་
འདོད་སེམས་ལ་མ་བྱུང༌། །ཨ་མ་བཀའ་དྲིན་ཆེ་བས་ད་ལན་འདི་རུ་
ཡོང་ངོ། །ལུས་སེམས་སྐྱེད་པའི་ཨ་མ་མཇལ་བ་ངོ་མཚར་ཆེ་སྟེ། ། ལྷ་
སྲས་ཡིད་འཕྲོག་མེད་པས་བུ་ཆུང་སེམས་པ་སྐྱོ་བྱུང་། །ཞེས་གསུངས་
པས་ཡུམ་ནས་ཀ་བཤད་དཔེ་རུ་དྲངས་ཏེ་འདི་སྐད་ཅེས་གསུངས་
137



སོ། ། ཀ་ལས་བྱས་པ་ཅན་གྱི་ཨ་མའི་བུ་ཆུང་ནོར་བཟང༌། ། ཁ་ལ་
ཉན་པའི་བུ་ཆུང་བྱང་ནས་འཁོར་བ་ཡག་བྱུང་། །ག་བཏང་གོ་ཆོད་
ཡོང་བའི་མ་ངའི་དགྲ་འདུལ་གཉེན་སྐྱོང་། །ང་གཉིས་མ་བུ་འཕྲད་
པས་ཞིམ་པོའི་བསུ་ཆང་བཞེས་དང་། །ཅ་ནེ་དྭགས་ཅན་སེར་པོར་
ཡལ་ག་ཚངས་པའི་ལྔ་ལྡན། །ཆ་ལུགས་ཀུན་དང་མཐུན་པའི་མ་ངའི་
བསུ་ཆང་བཞེས་དང༌། ། ཇ་ཁྲའི་ནང་ལ་བླུག་པའི་ཞིམ་པོའི་ཨ་རག་
བདུད་རྩི། ། ཉ་པེ་ཉོ་པེ་མ་མཛད་བུ་ཆུང་གཙང་བཞེས་གནང་་་་་
དང་། །ཏ་ལ་གཉིས་པའི་སྟེང་ལ་ཨ་མས་བསུ་ཆང་བཏེགས་ཡོད། །
ཐ་ཆད་ཧ་རི་ནག་པོས་ཆང་ལ་བསྲེས་བསླད་མེད་དོ། ། ད་དུང་་་་
གདན་ལ་བཞུགས་དང་ངང་གིས་ངང་གིས་ཞུས་ཆོག ། ན་སོ་་
གཞོན་པའི་བུ་ཆུང་བྱང་ནས་འཁོར་བ་ལེགས་བྱུང༌། ། པ་ཕ་ཡབ་
ཆེན་རྒྱལ་པོ་མི་ངན་གཞན་གྱིས་བསླུས་སོང་། ། ཕ་ལ་རང་དབང་
མེད་པར་ལྔ་བརྒྱའི་དམག་དཔུང་ཤོར་བྱུང༌། །བུ་མོ་བརྒྱ་ལས་ལྷག་
པ་ལྷ་སྲས་མཛེས་ལྡན་ལྷ་མོ། །མ་ངས་སྟེང་ཕྱོགས་ལྷ་ལ་མི་གཏོང་ཀ་
མེད་བྱུང་སོང༌། ། རྩ་བ་རྩེ་ནས་སྤྱད་པ་གཙུག་རྒྱན་ནོར་བུའི་ཕྲེང་
བ། །ཚ་དྲག་ཆེ་རང་གྲགས་ནས་བུ་མོའི་ཕྱག་ཏུ་ཕུལ་བས། །ཛ་རེ་ཛོ་
རེ་མེད་པར་ལྗོན་པའི་ཡུལ་ལ་ཕེབས་སོང་། ། ཝ་མོ་བརྒྱལ་བ་བཞིན་
དུ་ཉིས་སྟོང་ལྔ་བརྒྱས་བྱས་སོང་། ། ཞ་ལོང་རྒུད་པ་ཡོད་པ་མ་ངའི་
ཐོག་ལ་མ་བྱུང་། ། ཟ་རི་ཟི་རིའི་དམག་གིས་རོ་སྟོད་ན་ཚས་ཁེངས་
སོང་། །འུ་ཅག་མ་བུ་འཕྲད་པས་ཇ་ཆང་ལེགས་པར་བཞེས་དང་། །
ཡ་མཚན་ཅན་གྱི་བུ་ཆུང་ཡུལ་དུ་འཁོར་བ་བཟང་བྱུང་། ། རང་་་་
གཉིས་མ་བུ་འཕྲད་པའི་གླེང་མོའི་གཏམ་ལན་འདི་ཚོ། །ལ་མོ་འདི་
ཡི་སྟེང་དུ་ཆད་ལུས་མེད་པ་ཞུས་ཡོད། ། ཤ་ཚའི་སྙིང་གཏམ་ཡིན་
པས་བུ་ཆུང་ཐུགས་ལ་ཞོག་མཛོད། །ས་སྟེང་འདི་ན་མ་བཞུགས་ཕོ་
138



བྲང་ནང་ལ་ཕེབས་དང༌། །ཧ་ལམ་གསན་པ་ཨེ་བྱུང་མ་ངའི་བུ་ཆུང་
ནོར་བཟང་། །ཨ་མ་མ་ཤི་གོང་ལ་ནོར་བཟང་གཞིས་ལ་ཕེབས་་་་
མཛོད། །ཅེས་གསུངས་ནས་ཆིབས་བསྒྱུར་བའི་ཚེ་ལྔ་བརྒྱའི་ཚོགས་
ལ་བཙས་དང་པོའི་ཁར་བསུ་ཆང་འབུལ་བར་བཞིན་རས་རྣམས་
ལེགས་པར་བཀྲུས་རྒྱན་གོས་གཟབ་པར་གྱོན་ནས་ཆིབས་གདོང་དུ་
ཀུན་ཡོངས་ནས་འདི་སྐད་དོ། །ཚུར་ལ་གསོན་དང་རྒྱལ་མཆོག་ནོར་
བཟང་གི་མཚན་ཅན། ། བདག་ཅག་ལྔ་བརྒྱའི་ཕྱོགས་སུ་སྙན་གྱི་་་་
དབང་པོས་གསོན་དང༌། ། ཕ་རོལ་དགྲ་བོ་མ་ལུས་ལྷག་མེད་དུ་་་་
བཅོམ་ནས། ། བཀྲག་མདངས་གཟི་བརྗིད་ལྡན་པར་ རང་ཡུལ་་་་་་
འདིར་ཕེབས་བྱུང་། །བདག་ཅག་བྱང་ཕྱོགས་སྐྱེ་འགྲོར་སྐྱིད་པའི་ཉི་
མ་ཤར་བྱུང་། །ཞེས་ཞུས་པས་ལྔ་བརྒྱའི་ཐབ་བསུ་ལ་ཆིབས་བཤོལ་
ལྟ་ཅི། ཆིབས་ཐོག་ཡོབ་ལང་གནང་ནས་ཕྱག་གཡས་ཆིབས་ལྕག་
གི་ཡུ་བ་ཞབས་པུས་ལ་བཙུགས་ནས་འདི་སྐད་དོ། ། ཚུར་ལ་གསོན་
དང་གཏན་གྲོགས་བཙུན་མོ་ཡི་ལྔ་བརྒྱ། །ང་བྱེས་པས་བྱེས་གོ་ཆོད་
ཁུལ་དུ་ཡོད་དོ། ། ཁྱོད་ ཅག་ གཞིས་པས་གཞིས་གོ་ཆོད་པ་རེ་ཡོད་
དམ། །ལྔ་བརྒྱ་སྐུ་ཁམས་བཟང་ཞིང་མངོན་སུམ་དུ་མཇལ་བྱུང་། །
ནོར་བཟང་ཕྱི་དགྲ་མི་རྒོད་ལྷག་མེད་དུ་བཏུལ་ཀྱང༌། །ང་ལ་དགྲ་བོ་
མང་ནས་ད་དུང་ཐུལ་དུས་མི་འདུག ། ཁྱེད་རྣམས་ལྔ་བརྒྱའི་བསུ་
ཆང་བཀའ་དྲིན་ཆེ་བ་བྱུང་ཡང་། །ནོར་བཟང་ཆང་དད་ཆེ་ན་རང་
སྲོག་རང་གིས་བསྐྱལ་ཡོང་། ། ཞེས་ཕེབས་པས་ལྔ་བརྒྱ་ཀུན་ཡི་མུག་
ཅིང་། བློ་ཚབ་པར་གྱུར་ནས་འདུག་གོ །དེ་ནས་ལྷོ་སྒོའི་ཐང་ལ་
ཡབ་ཀྱི་བསུ་ཆང་སར་ཕེབས་བསྟན་ནོར་བཟང་ནས་ཆིབས་བཤོལ་
མཇལ་དར་ཕྱག་ཏུ་བསྣམས་ནས་ཕྱག་དང་བཅས་ཡབ་ལ་ཕུལ་བས།
ཡབ་ཆེན་ནས་འདི་སྐད་དོ། ། ཕྱག་དེ་ཕེབས་པ་ནོར་བཟང་ཕ་ཡི་
139



བུ། །ཕ་རོལ་བསྟན་དགྲ་མ་ལུས་ཀུན་འཐུལ་ལམ། །ལུས་ལ་ནད་ཀྱི་
གདུང་བས་མ་གོས་སམ། ། ཕ་མ་ཡུན་རིང་བྲལ་བས་མ་དྲན་ནམ། །
ནོར་བཟང་བྱེས་པས་བྱ་ལུགས་ང་ལ་ཤོད། །རང་གཉིས་ཕ་གཅིག་བུ་
གཅིག་དེ་རིང་འཕྲད། །ཕ་རྒན་ང་ཡི་བསུ་ཆང་འདི་བཞེས་ཤིག །
ཅེས་གསུངས་པས། ནོར་བཟང་ནས་གདན་ལ་མ་བཞུགས་པར་
གཞུ་ལ་འཁར་བ་གནང་ནས་འདི་སྐད་དོ། །ཚུར་ལ་གསོན་དང་
དགོངས་དང་ཡབ་ཆེན་གྱི་རྒྱལ་པོ། །ནོར་བཟང་པ་ཕའི་བཀའ་་་༌
བཞིན་དགྲ་བོ་མ་ལུས་བཏུལ་ཡོད། །བུ་ཆུང་བྱེས་པས་བྱེས་གོ་གང་
ཆོད་རང་ཞུས་ཡོད། །ཡབ་ཆེན་གཞིས་པས་གཞིས་གོ་བཀའ་ཁྱབ་ཆེ་
བར་ཡོད་དམ། ། བདག་ཉིད་བྱང་དུ་འགྲོ་ཁར་ཡབ་ལ་ཞུས་པའི་་
གཏམ་རྣམས། །ཡབ་ཆེན་རྒྱལ་པོས་ཞལ་བཞེས་མ་འགྱུར་བར་ཡོད་
དམ། ། བདག་གི་བརྩེ་བའི་ཡིད་འཕྲོག་མཐོང་ས་ན་མི་འདུག །
ཡབ་ཆེན་བཀའ་དྲིན་ཅན་གྱིས་ཡིད་འཕྲོག་སྟོན་རོགས་གནང་་་་་་
དང༌། །ཞེས་ཞུས་པས་ཡབ་ནས་འདི་སྐད་དོ། །ནོར་བཟང་བློ་ཆུང་
མ་བྱེད་པ་ཕ་ང་ལ་ཉོན་དང་། །རང་རེའི་ཕ་བུའི་ཚིག་ལ་འགྱུར་བ་
ཡོང་དོགས་མི་འདུག ། ལྷ་སྲས་ཡིད་འཕྲོག་ལྷ་མོ་ལྗོན་པའི་ཡུལ་ལ་
ཕེབས་སོང་། །ལྗོན་པའི་ཡབ་ཡུམ་གཉིས་ལ་མཇལ་ཁ་ཞུ་རུ་ཕེབས་
སོང་། ། ནོར་བཟང་ཡིད་འཕྲོག་མེད་པར་མྱ་ངན་བྱེད་དོན་མེད་་་་
དོ། །ཁྱོད་ལ་སྔོན་བླངས་བཙུན་མོ་ལྔ་བརྒྱ་ཙམ་ཡོད་དོ། །ད་དུང་ཇི་
ཙམ་དགོས་ཀྱང་པ་ཕ་ང་ཡིས་ལེན་ནོ། ། ལྷ་མོ་མེད་ཀྱང་ ལྷ་འདྲ་་
བཙལ་བ་ཡི་ཆོག་གོ ། མིང་ལ་མཛེས་ལྡན་ལྷ་མོ་བཏགས་པས་རང་
ཆོག་གོ། ལུས་ལ་རིན་ཆེན་དོ་ཤལ་བསྒྲོན་པས་རང་ཆོག་གོ ། ནོར་
བཟང་སེམས་པ་མ་སྐྱོ་གདན་ཐོག་ལ་སྡོད་དང༌། །གསུངས་པས་ནོར་
བཟང་ནས་འདི་སྐད་དོ། །ཚུར་ལ་ལན་གཅིག་གསོན་དང་ཡབ་ཆེན་
140



གྱི་པ་ཕ། །བདག་གིས་འགྲོ་ཁར་ཞུས་པའི་སྙིང་གཏམ་འདི་ལྟར་ཞུས་
སོ། ། བུ་ཆུང་བྱང་ལ་ལོ་རྒྱུན་རིང་བ་ཞིག་འགོར་ན། ། ཨ་མ་ཡིད་
འཕྲོག་ཐུགས་ནས་འདོར་བ་མེད་པ་ཞུས་པ། །བྱང་ཕྱོགས་ལྷ་མི་ཀུན་
གྱིས་ཐུགས་ལ་བཅངས་དགོས་ཡོད་ཀྱང་། ། ང་དང་ལྷ་མོ་གཉིས་ལ་
མིག་མཐོང་མེད་པས་ལན་བྱུང༌། །འདི་འདྲ་ཡབ་ཆེན་པ་ཕས་ཐུགས་
ནས་ཕོད་པ་འདུག་གམ། །བྱང་ཕྱོགས་ལྷ་མི་ཀུན་ལ་བྱམས་དང་སྙིང་
རྗེ་མི་འདུག ། ང་དང་ལྷ་མོ་ཕྲལ་བའི་གཏན་དོན་ག་ལ་ཕན་པ། །
ལྷ་མོ་མེད་པའི་ལྷ་འདྲས་བདག་ལ་དགོས་པ་མེད་དོ། །ཡིད་འཕྲོག་
མེད་པའི་རྒྱལ་གཞིས་བདག་ལ་དགོས་པ་མེད་དོ། །ཡིད་འཕྲོག་མ་
རྙེད་བར་དུ་བདག་ཉིད་འཚོལ་དུ་འགྲོའོ། ། ཡིད་འཕྲོག་མ་རྙེད་་་་་
གཞན་དུ་འཁྱམ་པ་ལས་འོས་མེད། ། ཡབ་ལ་བདག་གིས་ཞུས་པར་
གསན་འཇོག་ནི་མི་གནང༌། ། ཕ་རོལ་གཞན་གྱི་ཚིག་ལ་བདེན་པ་རུ་
འཛིན་ན། ། ད་ལམ་ཡབ་ཀྱི་བཀའ་ལ་བུ་ཆུང་དགོངས་པ་ཞུའོ། །
གསུངས་ནས་ཕོ་བྲང་དུ་མི་ཕེབས་པར་བརྩམ་སྟེ་མཛེས་མ་འཚོལ་
བར་འགྲོ་གསུངས་ནས་ཕེབས་པར་བརྩམས་པས་ཡབ་ཐུགས་རུ་་་
གཏུམ་སྟབས་རབ་ཏུ་ཁྲོས་ནས་འདི་སྐད་དོ། །མི་ངན་ནོར་བཟང་བུ་
རུལ་ཁྱོད་ཉོན་དང༌། །ཕ་མ་གཉིས་དང་རྒྱལ་པོའི་ཆབ་སྲིད་ལས། །
ན་ཆུང་གཅིག་ཉིད་གཅེས་པས་འགྲོ་ཟེར་ན། ། སྐྱེས་རྒྱལ་ཡོངས་ཀྱི་
མིག་ལྟོས་ལ་གནོད་ཅིང་། །བྱང་ཕྱོགས་རྒྱལ་པོའི་རིགས་ཀྱི་རྐང་་་
འདྲེན་ཁྱོད། །སྤྲང་འཁྱམས་ཡུལ་གཞན་གང་དུ་འགྲོ་འང་ད་སོངས་
ཤིག ། ཅེས་གསུངས་ནས་ཕྱག་འབེབས་གནང་བར་ཉེ་བས་ནོར་
བཟང་ཐུགས་ཕམ་བཞིན་འདི་སྐད་དོ། ། ཡབ་ཆེན་ངར་ངར་མ་་་
མཛད་བདག་ལ་གསོན། ། ཚུར་རྒོལ་ཡིད་ལ་བསམ་པ་མེད་ན་་་་་་
ཡང༌། །བྱང་ཕྱོགས་མི་རྒོད་ཡབ་ཀྱི་བཀའ་བཞིན་བཏུལ། །དེ་ཡང་
141



སྙིང་རྗེ་འགྱོད་པའི་རྒྱུ་རུ་བྱུང༌། །ཕྱིན་ཆད་ཕྱི་དགྲ་འདུལ་རྒྱུ་བདག་
ལ་མེད། །ཕ་མའི་བཀའ་བཞིན་གོ་མཚོན་གཅེས་ཀྱང་འབུལ། །རང་
སྲུང་གཞན་སྒྲོལ་ཀུན་སློང་ངན་པ་ཡིས། །གོ་མཚོན་ལུས་ལ་ཐེག་ནས་
ཉེས་མེད་བཏུལ། །ད་ནི་བདག་ལ་གོ་ཆ་མི་དགོས་པས། ། སྐྱོན་མེད་
པ་ཕའི་ཕྱག་ཏུ་ད་བཞེས་ཤིག ། གསུངས་ནས་སྐུ་ཆས་རྣམས་ཀུན་
ཡབ་ཀྱི་སྐུ་མདུན་དུ་སྤུངས་ནས་འདི་སྐད་དོ། །མི་མངོན་དབྱིངས་ན་
བཞུགས་པའི་བསླུ་མེད་དཀོན་མཆོག་རྣམ་གསུམ། །ནོར་བཟང་ཚེ་
སྔོན་ལས་ངན་ག་འདྲ་ཞིག་བསགས་སམ། །དང་པོར་ཆ་མེད་ཡུལ་ལ་
ལོ་ངོ་གྲངས་མེད་བརྫངས་བྱུང་། །གཉིས་པར་ཡིད་འཕྲོག་མེད་པའི་
བྱ་ངན་འདི་བཞིན་བརྩམས་འདུག །གསུམ་པར་ལུས་ཆས་མ་ལུས་
ཡབ་ཆེན་པ་ཕས་བཞེས་སོང༌། ། འདི་འདྲ་དགྲ་བོ་ཡིན་ཀྱང་ཐུགས་
ནས་ཕོད་པ་འདུག་གམ། །ཡབ་ཆེན་གཞན་གྱིས་བསླུས་པའི་མཛད་
པ་ཡི་འཕྲིན་ལས། །ལེགས་པར་སྤྱོད་པའི་དགྲ་བོ་ནོར་བཟང་ཡིན་ན་
ཐུལ་སོང་། །ཞེས་ཡུམ་ལ་གཟིགས་ནས་སྤྱན་ཆབ་བསིལ་བས་ཡུམ་
ནས་འདི་སྐད་དོ། །ཚུར་ལ་གསོན་དང་ཡབ་སྲས་རྣམ་གཉིས་པོ། །
ནོར་བཟང་བྱང་ནས་འཁོར་འཕྲལ་ཡབ་ཆེན་གྱིས། ། བཀའ་བཀྱོན་
གནང་བས་བུ་ཆུང་བདེན་ན་ཡང་། ། ཕོ་བྲང་ཁྲི་ལ་ལན་གཅིག་མ་
ཕེབས་པར། །ནོར་བཟང་འདི་ནས་འགྲོ་བ་ཅི་ལ་རུང༌། །བུ་ཆུང་དེ་
ལྟར་མ་གསུང་ཨ་མ་ང་ལ་ཉོན། ། ཨ་མ་ང་ཡིས་ལོ་རྒྱུས་ཞིབ་ཏུ་ཞུ། །
དེ་ལྟར་མི་བྱ་ནོར་བཟང་བློ་སྟོབས་བསྐྱེད། ། ད་ནི་ཕོ་བྲང་ནང་དུ་
ཕེབས་པར་ཞུ། །ཞེས་གསུངས་ནས་ཡུམ་གྱིས་ནོར་བཟང་གི་ཕྱག་ལ་
འཆང་ནས་ཕོ་བྲང་དུ་གདན་དྲངས་པས་ནོར་བཟང་ནས་འདི་སྐད་
དོ། །ཚུར་ལ་གསོན་དང་ཨ་མ་བཀའ་དྲིན་ཅན། །ཡབ་ཆེན་མི་ངན་
གཞན་གྱིས་དགོངས་པ་དཀྲུགས། ། ཉེས་མེད་བདག་ཉིད་བྱང་དུ་
142



དགྲ་སར་བཏང་། ། དེ་ ཤུལ་ཡིད་འཕྲོག་མེད་པའི་ལས་འདི་་་་་་་
བརྩམས། ། བདག་ཉིད་སླེབས་འཕྲལབཀའ་བཀྱོན་ལུས་ཆས་་་་་་་
བཞེས། ། འདི་འདྲ་དགྲ་བོ་ཡིན་ཀྱང་ཕོད་ལགས་སམ། ། སྙིང་དང་
འདྲ་བའི་ཡིད་འཕྲོག་གཞོན་ནུ་དེར། ། བྱ་ངན་ཡོང་རྐྱེན་ཨ་ མས་་
གསུང་དུ་གསོལ། །ཞེས་ཞུས་པས་ཡུམ་ནས་ཧ་རི་ལྔ་བརྒྱའི་བྱེད་ལས་
ལྷ་མོ་ལ་བབས་ལུགས་སོགས་ཞིབ་ཏུ་གསུངས་ཏེ་ཡུམ་སྤྱན་ཆབ་་་
བསིལ་ནས་ནོར་བཟང་སྐུ་ངལ་གྱིས་གསོལ་ཆས་ཀྱང་མི་བཞེས་ཤིང་།
ཞག་གསུམ་ནས་ཡུམ་ལ་ནོར་བཟང་ནས་འདི་སྐད་དོ། ། བཀའ་དྲིན་
འཁོར་མེད་ཡུམ་ཆེན་ཨ་མ་ལགས། ། བདག་ཉིད་ཕོ་བྲང་འདི་རུ་་
བསྡད་ན་ཡང་། ། ཡིད་འཕྲོག་དྲན་པའི་སྡུག་བསྔལ་འཛད་མི་་་་་
ཤེས། ། ཡབ་ཀྱི་བཀའ་བཀྱོན་ལྔ་བརྒྱའི་སྙིང་ཚིམས་བྱ། ། འདི་རུ་་
བསྡད་ཀྱང་སྡུག་བསྔལ་དཔུང་ཆེན་འདིས། ། ནོར་བཟང་མནར་་་་
བས་དུས་མིན་འཆི་བར་ངེས། ། བདག་ཉིད་ཡིད་འཕྲོག་འཚོལ་དུ་
འགྲོ་བ་ཡིན། །རེ་ཞིག་ཨ་མ་ཐུགས་ངལ་མ་མཛད་ཅིག །གསུངས་
ནས་ཟླ་བ་བཞི་པའི་ཚེས་བཅོ་ལྔའི་ཟླ་བ་ཤར་བ་དང་དུས་མཉམ་ནོར་
བཟང་གཅིག་པོ་ཐོན་སོང་། ནོར་བཟང་མེད་པས་ཡབ་ཡུམ་་་་
འཁོར་འབངས་སྐུ་ངལ་ཞིང་། ལྔ་བརྒྱ་ཧ་རི་ལ་ཞེ་ཁྲེལ་མི་འདོད་
པའི་བློ་ཕམ་པའི་སྐབས་སུ་གནས་ཤིང༌། དམ་སྲིས་རྒྱུད་དཀྲུགས་
པའི་བཙུན་མོ་ལྔ་བརྒྱའི་འདོད་དོན་ཧ་རིས་ཁས་ལེན་བྱས་པ་དོན་
ཐོག་ཏུ་མ་ཁེལ་བའི་བྱེད་ངན་ཁ་སྐྱེངས་པའི་ལེའུ་སྟེ་གསུམ་་་་་་་
པའོ། ། ། ། །
ནོར་བཟང་ཕོ་བྲང་གི་སྒོ་ཐོན་པ་དང་ཟླ་བ་ཤར་བ་དུས་མཉམ་
དུ་བྱུང་ཞིང་། མཛེས་མ་ནམ་མཁར་འཕུར་བར་ལམ་ ཤུལ་རྙེད་
ཐབས་མེད་པའི་དབུས་རི་མཐོན་པོའི་རིའི་ཟེ་འགྲིམ་ལ་ཕེབས་པས།
143



དབུས་རིའི་སྐུ་མཁར་ཡོད་པ་དེར་ཕེབས་པ་དང་ནམ་ལངས་པ་དུས་
མཉམ་ཞིང༌། དབུས་རིའི་རྩེ་དེར་ཕེབས་པ་དང་ཉི་མ་ཤར་བ་དུས་
མཉམ་དུ་བྱུང་ཞིང་རི་ཚེ་དེ་ནས་གར་ཕེབས་མེད་པའི་ཕྱོགས་བཞི་
ཀུན་ལ་གཟིགས་པས་ཐུགས་སྐྱོ་ཞིང་ངལ་བ་ཞིག་བྱུང་ནས་འདི་སྐད་
དོ། །བུ་ཆུང་ནོར་བཟང་ང་ལ་མཆོག་གསུམ་ཀུན་གྱི་ཐུགས་རྗེས། །
འཇིག་རྟེན་འདི་ན་དཀོན་པའི་མཛེས་མ་ཞིག་བྱུང་ཡང་། །གར་འགྲོ་
གར་ སྡོད་མི་ཤེས་རི་མགོ་འདི་རུ་སླེབས་བྱུང་། ། འདི་ནས་ཕྱོགས་
བཞི་ཀུན་ལ་བུ་མོའི་མིང་ནས་འབོད་དོ། །ཡིད་འཕྲོག་གང་ན་ཡོད་
ཀྱང་རི་མགོ་འདི་རུ་སླེབས་ཡོང་། ། མཛེས་མ་སྙིང་དང་འདྲ་བས་
ནོར་བཟང་ཕོད་པ་འདུག་གམ། །རི་མགོའི་ཕྱོགས་བཞི་ཀུན་ལ་ཡིད་
འཕྲོག་ཐེངས་གསུམ་འབོད་དོ། ། བུ་མོ་རྫུ་འཕྲུལ་ལྡན་ན་ང་ལ་ཨ་
ལན་མཛོད་དང་། །བུ་ཆུང་གཅིག་པོར་བསྐྱུར་བ་ཡིད་འཕྲོག་ལྷ་མོས་
ཕོད་དམ། །ཞེས་རིང་པོའི་སྐད་ཀྱིས་ཕྱོགས་བཞི་ཀུན་ལ་བོས་པས་
ལན་གང་ཡང་མ་བྱུང་བས་ནོར་བཟང་ངལ་བར་གྱུར་ནས་འདི་སྐད་
དོ། །ཕྱོགས་བཅུའི་རྒྱལ་བ་སྲས་དང་སློབ་མ་བཅས། །ནོར་བཟང་
ཉེས་མེད་བདག་ལ་ཐུགས་རྗེས་གཟིགས། །བདག་ཉིད་ཡིད་འཕྲོག་
དྲན་པའི་འོ་དོད་འབོད། ། ཕྱོགས་བཞི་ཀུན་ལ་ལྷང་ལྷང་སྐད་ཀྱིས་
བོས། །འབོད་ལན་བྱེད་མི་ང་ལ་མ་མཆིས་པས། །ཚེ་འདིར་ཡིད་
འཕྲོག་དེ་དང་མི་འཕྲད་ན། ། རི་མགོ་འདི་རུ་ནོར་བཟང་མྱུར་ཤི་
ནས། །ཕྱི་མ་ཡིད་འཕྲོག་ཁོང་དང་འཕྲད་པར་ཤོག ། འཕྲད་ནས་
གཅིག་ངོ་གཅིག་གིས་ཟིན་པར་ཤོག ། ཅེས་ སྐུ་ལུས་ལ་ཕངས་་
སེམས་མེད་པའི་ཕྱག་གྱང་འགྱེལ་བ་ལྟར་ཕྱོགས་བཞིར་འཚལ་བས་
རི་མགོ་དེ་ནས་ཀེའུ་རིའི་ཕྱོགས་ལ་འཇའ་ཞིག་ཟུག་པས་ཅི་ཡིན་་
དགོངས་ཐུགས་བསམ་བཏང་བས་ཡིད་འཕྲོག་དེའི་སྔོན་གྱི་ཡོང་རྐྱེན་
144



ཡང་ཀེའུ་རི་ནས་བྱུང་ཞིང་། ད་ལན་ཡང་འཇའ་འདི་ལམ་སྟོན་གྱི་
བརྡ་རུ་འདུག་དགོངས་ཏེ་ཐུགས་ལ་ཤར་བས་དགྱེས་པར་གྱུར་ནས་
ཀེའུ་རིར་རྩོལ་ཁྱད་ཀྱིས་བྱོན། ཕུག་པའི་མདུན་གྱི་མཚམས་རྡོའི་
ཐད་ནས་འདི་སྐད་དོ། །དབེན་གནས་འདི་ན་བཞུགས་པའི་སྐྱེས་བུ་
ཏིང་འཛིན་གྱི་བཟང་པོ། །བདག་ཉིད་ཐག་རིང་གི་མི་ལ་ཞལ་མཇལ་
གསུང་ལན་ཞིག་ཞུ་ཡོང་། ། སྐྱབས་གནས་རེ་ སེམས་ ཀྱི་གསོལ་་་་་་་
འདེབས་འཁྲུལ་བྲལ་སྙིང་དབུས་ནས་འདེབས་སོ། ། བརྩེ་བའི་་་་་
ཐུགས་རྗེའི་སྤྱན་གྱིས་མི་རིང་མྱུར་བ་རུ་གཟིགས་ཤིག ། ཅེས་་
གསུངས་པས། དྲང་སྲོང་ནས་རྒྱལ་པོའི་གསུང་ཐོས་པ་ཙམ་གྱིས་
དགྱེས་པར་གྱུར་ནས་དེ་འཕྲལ་གཟིགས་པས་སྐྱེ་བོ་མཐོང་ན་དགའ་
བ་བལྟས་པ་ཙམ་གྱིས་དང་བ་འདྲེན་པ་ཞིག་འདུག་པར་འདི་སྐད་
དོ། ། མཚམས་རྡོའི་མདུན་ན་གནས་པའི་སྐྱེ་བོ་མ་ཡེངས་ཉོན་་་་་་་
དང༌། ། ཁྱོད་ཉིད་ ཐག་རིང་ཡུལ་ཕྱོགས་ག་འདྲ་ཞིག་ནས་ཡིན་་་་་
ནམ། །དབེན་གནས་འདི་རུ་ཡོང་བ་དགོས་དོན་ཅི་ཞིག་ཡིན་པ། །
ང་ཉིད་མཚམས་པ་འབོད་པའི་དགོས་དོན་ཅི་འདྲ་ཡོད་པ། ། ཞེས་
གསུངས་པས་རྒྱལ་པོས་ཕྱག་དང་བཅས་ཏེ་འདི་སྐད་དོ། ། གཞན་
ཕན་འགྲོ་བའི་དོན་དུ་སྤྲུལ་སྐུའི་གར། ། མི་ཡི་ཚུལ་འཛིན་མཛད་
བཟང་འཕྲིན་ལས་ཀྱིས། ། འགྲོ་བའི་རྨོངས་པའི་མུན་པ་ཀུན་སེལ་
བའི། ། ཉིན་བྱེད་ འཇམ་ དབྱངས་ གཉིས་ པ་ ཁྱེད་ གསོན་དང༌། །
བདག་གི་ཡུལ་ནི་བྱང་ཕྱོགས་མངའ་ལྡན་ཡིན། །རིགས་ནི་རྒྱལ་པོའི་
རྒྱུད་འཛིན་ཁུལ་ཡིན་ཀྱང༌། །བསོད་དམན་གཅིག་པུ་འཁྱམ་དགོས་
འདི་འདྲ་བྱུང་། །རྐྱེན་ངན་ཡོང་ལུགས་བདག་གིས་ཞིབ་ ཏུ་ཞུ། །
ཏིང་འཛིན་ཆོས་ཀློང་ཆེན་པོར་དཔྱད་དུ་འཚལ། །ཞེས་ཞབས་པུས་
ས་ལ་བཙུགས་ནས་འདི་སྐད་དོ། ། བདག་གི་ཡུལ་ལ་བྱང་ཕྱོགས་་
145



མངའ་ལྡན་ཟེར། །ཡབ་ཀྱི་མཚན་ལ་རྒྱལ་པོ་ནོར་ཆེན་ཞུ། །ཡུམ་གྱི་
མཚན་ལ་རྒྱ་གར་ལྷ་མོ་ཞུ། ། བདག་གི་མིང་ལ་ནོར་བུ་བཟང་པོ་་
ཟེར། །བྱང་ཕྱོགས་པ་ལ་རྒྱུད་འཛིན་བདག་ལས་མེད། །སྔོན་བླངས་
བཙུན་མོ་ལྔ་བརྒྱ་བྱ་བ་ཡོད། ། སྟོབས་འབྱོར་རྒྱལ་པོ་གཞན་གྱིས་་
འགྲན་མི་ནུས། ། ས་ཕོ་འབྲུག་ལོའི་དུས་ཚེས་བཟང་པོ་ལ། ། དྲང་
སྲོང་ཆེན་པོའི་ཐུགས་རྗེ་བླ་མེད་ཀྱིས། ། རྔོན་པས་བཟུང་བའི་ཡིད་
འཕྲོག་ལྷ་མོ་དེ། ། བདག་དང་ལས་སྨོན་ཡོད་ཅེས་བཀའ་ལུང་་་་་་
གིས། །བྱང་ཕྱོགས་རྒྱལ་པོ་བདག་གི་གྲོགས་སུ་བྱུང༌། །སྔོན་ཆད་མི་
ཡུལ་འདི་ན་མ་གྲགས་པའི། ། མཛངས་མའི་ཡོན་ཏན་ཀུན་དང་ལྡན་
པ་ཡི། །ལྷ་སྲས་དེ་འདྲ་བདག་ལ་བརྩེ་བ་དང་། །ཡབ་ཡུམ་བཀུར་སྟི་
གཟབ་ཅིང་འབངས་ལ་བྱམས། །དེ་འདྲའི་མཛད་བཟང་ཡོན་ཏན་
བསམ་ལས་འདས། ། དེར་བརྟེན་བདག་ཅག་ཀུན་གྱིས་གཅེས་པར་
འཛིན། །ནག་ཕྱོགས་དམ་སྲིའི་དཔུང་གི་ཆོ་འཕྲུལ་གྱིས། །དེ་ལ་ལྔ་
བརྒྱ་ཕྲག་དོག་ལང་བ་ཡིས། ། མཆོད་གནས་ཧ་རི་ནོར་གྱིས་བསླུས་
ནས་སུ། །ངན་སེམས་སྒྱུ་མ་བསྐྱེད་ནས་ཡབ་རྒྱུད་དཀྲུགས། ། དོན་
མེད་བདག་ཉིད་ཐག་རིང་བྱང་དུ་བརྫངས། ། དེ་ ཤུལ་ཡིད་འཕྲོག་
ནག་མེད་བུ་མོ་དེ། །ཧ་རི་ལྔ་བརྒྱ་བཅས་པའི་དམག་གིས་བསྐོར། །
གསོད་འདོད་དཔའ་སྐད་མང་དུ་བསྒྲགས་འདུག་ཀྱང་། ། ཡིད་་་་་
འཕྲོག་རྫུ་འཕྲུལ་ལྡན་པས་ནམ་མཁར་འཕུར། ། ཧ་རི་ལྔ་བརྒྱའི་་་
ཚོགས་རྣམས་བྱ་ཐབས་དབེན། ། བདག་ཉིད་གཞིས་སུ་འཁོར་་་་་་
གདོང་ཡིད་འཕྲོག་མེད། ། ཡབ་ཡུམ་འཁོར་འབངས་ཀུན་ལ་ཅི་ཡིན་
དྲིས། ། ཡོང་རྐྱེན་སྔོན་ཞུས་ལྟར་གྱི་གཏམ་གོ་བས། ། སྙིང་ནས་མ་
བཟོད་བུ་མོ་འཚོལ་དུ་ཡོང་། ། སྔར་ཡང་དྲང་སྲོང་ཆེན་པོའི་ཐུགས་
རྗེ་འོ། ། ད་ཡང་ལེགས་ཉེས་ཐམས་ཅད་ཁྱེད་ལ་འདྲི། །བདག་གི་
7
146



ཡིད་འཕྲོག་ལྷ་མོ་གཟིགས་ལགས་སམ། །མཐོང་ཐོས་རེ་བའི་གཏམ་
ཞིག་མེད་ལགས་སམ། ། ཕྱིན་ཆད་ལུགས་གཞན་ཇི་ལེགས་བླ་མས་
གསུངས། །ཞེས་ཞུས་པས་དྲང་སྲོང་ནས་རྒྱལ་པོ་གཟིམ་ཕུག་ཏུ་སྤྱན་
དྲངས་ཏེ་བཀུར་སྟི་ཕུན་སུམ་ཚོགས་པ་མཛད་ནས་འདི་སྐད་དོ། །
ཚུར་ལ་གསོན་དང་རྒྱལ་སྲས་ནོར་བཟང་ལགས། ། ཁྱོད་ཉིད་ཤེས་
བྱའི་མཛད་བཟང་འཕྲིན་ལས་ཀྱིས། ། སེམས་ཅན་ཀུན་ལ་ཕན་པ་
བདག་གིས་ཐོས། ། ལྗོན་པའི་ལྷ་སྲས་ཡིད་འཕྲོག་ལྷ་མོ་དེ། །འཛིན་
ཐབས་རྔོན་པའི་བློ་སྣ་ང་ཡིས་ཁྲིད། །ཟིན་ཚེ་ནོར་བཟང་བཙུན་མོར་
ཕུལ་བ་ལ། །ནག་ཕྱོགས་བདུད་ཀྱིས་བར་གཅོད་ལ་བརྟེན་ནས། །
མི་འདོད་རྐྱེན་ངན་བྱུང་བ་མ་ལེགས་ཀྱང་། ། འོན་ཏེ་འཁོར་བའི་
ཆོས་ལ་འདི་ལས་མེད། ། རྒྱལ་སྲས་ཐུགས་ངལ་མ་མཛད་བདག་ལ་
གསོན། ། བྱང་ཕྱོགས་རྒྱལ་པོའི་ཆབ་སྲིད་འདི་འདྲ་བ། ། ས་སྟེང་་
རྒྱལ་པོ་གཞན་ལ་ཡོད་མ་མཆིས། །རྒྱལ་པོའི་ཆབ་སྲིད་བཞག་ན་ག་
ལ་འཐད། །ཡབ་ཡུམ་ལྔ་བརྒྱ་བཞག་ན་ག་ལ་འཐད། ། འཁོར་་་་
ཚོགས་ལོངས་སྤྱོད་བཞག་ན་ག་ལ་འཐད། །དེ་རིང་རྒྱལ་པོ་རང་གི་
ཡུལ་དུ་ལོག ། སླར་ཡང་ཡིད་འཕྲོག་བདག་གིས་མཐོང་ཐོས་ཀྱི། །
གནས་ཚུལ་ཞུ་འོས་བྱུང་ན་འཕྲལ་དུ་འབུལ། །ད་ཕན་ཡིད་འཕྲོག་
མཐོང་ཐོས་མ་བྱུང་བས། ། རྒྱལ་བུའི་ཐུགས་ལ་དེ་ལྟར་འཇོག་ཏུ་་
འཚལ། །ཞེས་ཞུས་པས་ནོར་བཟང་ཞལ་ངོ་ནག་པོར་གྱུར་ནས་འདི་
སྐད་དོ། །མཚུངས་མེད་དྲང་སྲོང་ཆེན་པོ་བདག་ལ་གསོན། །བདག་
ཉིད་ རྒྱལ་གཞིས་བསམ་པའི་བདག་འཛིན་གྱིས། ། བྱང་ཕྱོགས་མི་
རྒོད་ ཕ་བུ་མང་དུ་བཀུམ། ། གཞིས་སུ་བློ་སེམས་གཏོད་སའི་ཡིད་་
འཕྲོག་མེད། །འགྱོད་སེམས་ངལ་བས་གཅིག་པུ་ཐོན་དགོས་བྱུང༌། །
ཡིད་འཕྲོག་རྙེད་ན་རྒྱལ་གཞིས་སྐྱོང་རྒྱུ་ཡིན། །ཡིད་འཕྲོག་མ་རྙེད་
147



A
4
གཞན་དུ་འཁྱམ་རྒྱུ་ཡིན། །དེ་མིན་བཀའ་གསལ་ཡོད་བསམ་བཅར་
བ་ཡིན། །དྲང་སྲོང་བཀའ་ལ་དེ་ལས་མེད་གྱུར་ན། །ང་ཉིད་མི་སྡོད་
ཡིད་འཕྲོག་འཚོལ་དུ་འགྲོ ། ཞེས་རྩོལ་ཁྱད་ཀྱིས་བྱོན་པས་རིང་
པོར་ཕེབས་པའི་ཚེ་ན། དྲང་སྲོང་གིས་ན་བཟའི་སྣེས་གཡབ་མོ་
གནང་བ་རྒྱལ་བུས་གཟིགས་ནས་སླར་ཡང་དྲང་སྲོང་གི་དྲུང་དུ་བྱོན་
པ་ན། དྲང་སྲོང་ནས་འདི་སྐད་དོ། ། རྒྱལ་བུ་ཡིད་སྐྱོ་མ་མཛད་
གཏམ་འདིར་གསོན་དང་། །ཅིས་ཀྱང་གཞོན་ནུས་མི་གསན་ཕེབས་
ཟེར་ན། ། ལྷ་མོའི་ལན་དང་འཕྲིན་པ་བདག་ལ་ཡོད། ། རྒྱལ་བུ་་་
ཐུགས་ངལ་མ་མཛད་རྣ་བས་གསོན། ། ཡིད་འཕྲོག་ལྷ་མོས་ཕྱི་ལན་
འདི་ ལྟར་འདུག ། རབ་གསུམ་རྒྱལ་པོ་ལྷ་ཆོས་གནང་རོགས་་་་
མཛོད། །འབྲིང་གསུམ་ཡུམ་གྱི་བཀའ་བཞིན་རྒྱལ་གཞིས་ཟུངས། །
མཐའ་མར་ཡིད་འཕྲོག་རྗེས་སུ་ཕེབས་གསུངས་ན། །བུ་མོའི་མཛུབ་
རྒྱན་འདི་བཞིན་ཕུལ་བ་ཡིས། ། ལྗོན་པའི་ལམ་དགྲའི་དགེ་སྐྱོན་་་
འདིར་ཞུས་ཟེར། ། བུ་མོའི་ སོར་གདུབ་དེ་རྒྱལ་པོའི་ ཕྱག་ ཏུ་ ཕུལ།
ལམ་དགྲའི་བཀའ་མངགས་རྣམས་ཞིབ་ཏུ་ཞུས་པས་བུ་མོའི་སོར་
གདུབ་དེ་ཕྱག་ཏུ་འབྱོར་བ་དང༌། དྲན་མེད་དུ་སོང་སྟེ་དུམ་ཞིག་
ལུས། དྲང་སྲོང་ནས་སྐུ་ཁྲུས་གསོལ་བས་ཐུགས་དྲན་པ་གསོས་
ནས་འདི་སྐད་དོ། ། ཨ་བས་གཞོན་ནུས་ཡིད་འཕྲོག་བསམས་ནས་
ཕྱོགས་བཞི་ཀུན་ལ་བོས་ཀྱང་། །ང་ལ་ཁ་ལན་བྱེད་མི་སུ་གང་ཡང་མ་
བྱུང༌། ། སྙིང་དང་འདྲ་བའི་མཛེས་མས་གཞོན་ནུ་བསྐྱུར་བ་འདྲ་་་
བསམ་བྱུང་། །བུ་མོ་བརྩེ་དུང་ལྡན་པས་ང་ལ་ཕྱི་ལན་བཞག་འདུག
། ཡིད་འཕྲོག་ཕེབས་རྗེས་མ་ཟིན་དེ་རིང་ནོར་ངོ་ཤེས་བྱུང༌། །ཞེས་
སོར་གདུབ་དེ་སྙིང་ཁར་སྦྱར་ནས་སྤྱན་ཆབ་བསིལ་བས་དྲང་སྲོང་
ནས་ལམ་དགྲའི་འཇིགས་པ་ལས་མཐར་བའི་སྐྱབས་འཇུག་གནང༌།
148



@
ཚངས་པ་འདུ་བའི་ཁྲུས་རྫིང་ཁ་བར་ལ་ཕེབས་སྐྱེལ་དུ་བྱོན། དེ་
ནས་ནོར་བཟང་གིས་ལམ་དགྲ་རྣམས་མཛེས་མས་གསུངས་པ་བཞིན་
བསྒྲལ་ནས་ལྗོན་པའི་ཆུ་མིག་རིན་ཆེན་སྤུངས་འདྲར་ཕེབས། དེ་
ནས་གཟིགས་པ་ཕོ་བྲང་མཐོ་ཞིང་ཡངས་པ་རྒྱ་ཆེ་བ་རྩེ་མོ་མེ་ཏོག་
དང་འདྲ་བའི་མཛེས་པ་མཐོང་བ་ཙམ་གྱིས་བག་ཕེབས་པ་ལྟད་མོ་ཆེ་
བ་ཞིག་འདུག་པ་དེ་གཟིགས་པས་ཐུགས་བདེ་ཞིང་སྤྲོ་བ་ཞིག་ཀྱང་
བྱུང་བས་ཆུ་མིག་དེའི་ཁར་སྒུག་པས་དེར་ངལ་སྟེགས་གཅིག་འདུག་
ཅིང་དེའི་ཁར་བཟང་བུམ་བཞག་པའི་རྗེས་ཤིག་ཀྱང་འདུག ད་
དུང་ཅུང་ཟད་ཅིག་བསྡད་པས་རེ་ཞིག་ནས་མཐོང་གྲོལ་མས་མཚོན་
ལྷ་མོ་མཛེས་མ་གསུམ་ཆུ་ལེན་དུ་བྱུང་བས་དེར་རྒྱལ་པོ་མཐོང་བ་དང་
ལེགས་པར་གཅིག་བལྟས་ནས་ཡིད་མགུ་བའི་རྣམ་འགྱུར་དུ་མ་བྱེད་
ཅིང་། འཚེར་ཉམས་ཀྱིས་ཆུ་ཁ་དེར་འཕྲལ་དུ་ཡོང་མི་ནུས་པའི་
རྒྱང་ཙམ་ཞིག་ནས་མཛེས་མ་གསུམ་གྱིས་དབྱངས་ཀྱི་རྟ་ལ་བསྐྱོན་
ནས་འདི་སྐད་དོ། །རིན་ཆེན་སྤུངས་འདྲའི་ཆུ་ཁའི་གཞོན་ནུ་མཐོང་
དགའ་བ། ། བདག་ཅག་མཛེས་མ་གསུམ་གྱི་གཏམ་འདིར་ཉོན། །
གནས་འདིར་ཡོང་བའི་དགོས་དོན་ཅི་ཞིག་ཡིན། །ཁྱོད་མིང་གང་ཞུ་
རིགས་ནི་གང་གི་རིགས། །ཡུལ་ལ་ཇི་སྐད་དོན་ནི་ཅི་ཞིག་ཡིན། །དྲི་
ཟའི་རྒྱལ་པོའི་གསོལ་ཆུ་ལེན་ས་ཡིན། ། དེ་རུ་བསྡད་ན་རང་ལ་མི་
ལེགས་སོ། ། ཞེས་བརྗོད་པས་ནོར་བཟང་ནས་འདི་སྐད་དོ། ། ཚུར་
ལ་ཉོན་དང་ན་ཆུང་བུ་མོ་གསུམ། ། ང་ཡི་ཡུལ་ཕྱོགས་དྲིས་ནས་ཅི་
ཞིག་བྱེད། །འདི་རུ་སྡོད་དོན་མེད་པ་ཅི་ཞིག་ཡིན། །ཁྱེད་རྣམས་ཆུ་
ཁར་ཡོང་ན་ད་ཤོག་ཅིག ། གསུངས་ནས་རྒྱལ་པོ་ཕར་ཅུང་ཟད་
ཙམ་ཞིག་ཕེབས་པས། དེ་ནས་བུ་མོ་གསུམ་པོ་ཡང་ཆུ་ཁ་དེར་ཚུར་
ཡོང་ནས་བུམ་པ་ཕབ་སྟེ་ཆུ་བླུག་བཞིན་འདུག་པས། དེར་རྒྱལ་
149



པོས་བུ་མོ་གསུམ་ལ་འདི་སྐད་ཅིག་གསུངས་སོ། །ཚུར་ལ་ཉོན་དང་
ཆུ་ལེན་བུ་མོ་གསུམ། །འདི་འདྲའི་ཡུལ་གྱི་མིང་ལ་ཇི་སྐད་ཟེར། །
ཁྱོད་ཀྱི་ཨ་ཅེའི་མིང་ལ་ཇི་སྐད་ཟེར། ། ཆུ་འདི་བླངས་ནས་དགོས་
དོན་ཅི་ཞིག་ཡོད། །དེ་རྣམས་གསལ་པོར་ང་ལ་བཤད་དགོས་སོ། །
དེ་མིན་བུམ་པ་ང་ཡིས་སྤྲོད་རྒྱུ་མིན། །ཞེས་གསུངས་པས་བུ་མོ་དེ་
རྣམས་ཀྱི་དངུལ་གྱི་བུམ་པ་རིན་པོ་ཆེའི་ཕྲ་ཚོམ་བྱས་པ་རྣམས་འཕྲོག་
པས་མཐོང་གྲོལ་མས་འདི་སྐད་དོ། །ཚུར་ལ་ཉོན་དང་སྐྱེས་པ་འཆོར་
འདོད་ཅན། ། ང་ཡི་བུམ་པ་ཁྱོད་ཀྱིས་འཕྲོག་དོན་མེད། ། ཞིང་་་་་
ཁམས་འདི་འདྲ་ཁྱོད་ཀྱིས་མ་ཤེས་ན། །འདི་ལ་དྲི་ཟའི་རྒྱལ་པོའི་ཕོ་
བྲང་ཟེར། །ཡབ་ཀྱི་མཚན་ལ་ལྗོན་པ་རྟ་མགོ་ཞུ། །ཡུམ་གྱི་མཚན་ལ་
ཡིད་འོང་ཊཱ་ཀི་ཞུ། ། ཨ་ཅེའི་མཚན་ལ་ཡིད་འཕྲོག་ལྷ་མོ་ཞུ། ། ང་ཡི་
མིང་ལ་མཐོང་གྲོལ་ལྷ་མོ་ཟེར། ། བུ་མོ་འདི་གཉིས་ང་ཡི་མདུན་་་་
གཡོག་ཡིན། །ཆུ་འདི་ལེན་དོན་ང་ཡི་ཨ་ཅེ་ནི། །ཡིད་འཕྲོག་ལྷ་མོ་
ཞེས་བྱའི་མཛེས་མ་དེ། ། ཚངས་འདུའི་ཁྲུས་རྫིང་ཁ་ནས་རྔོན་པས་
བཟུང་། །མི་ཡུལ་རྒྱུན་རིང་བཞུགས་པའི་ཉམས་གྲིབ་ལ། ། སྐུ་ཁྲུས་
གསོལ་བའི་ཁྲུས་ཆུ་ལེན་པ་ཡིན། ། ཁྱོད་ཀྱིས་དྲི་བའི་ལན་དེ་གསལ་
བར་བཤད། ། ང་ཡི་བུམ་པ་ད་ཆ་འཕྲལ་དུ་སྤྲོད། ། ཅེས་གསུངས་
པས་ནོར་བཟང་ནས་འདི་ སྐད་དོ། ། འོ་ན་ཉོན་དང་བུ་མོ་མཐོང་
གྲོལ་མ། ། ང་ཉིད་རིང་པོའི་ཡུལ་ནས་འདིར་ཡོང་བ། ། གནས་་་་་
མཆོག་འདི་རུ་ང་ལ་ལས་སྨོན་ཡོད། ། ཁྱོད་ཀྱི་ཨ་ཅེ་དེ་ལ་འདི་ལྟར་
སྨྲོས། ། ཆུ་འདི་མ་ཟད་བར་ལ་ཁྲུས་གསོལ་གྱིས། ། ཆུ་འདི་ཟད་ན་
བུམ་པ་དཀྲུགས་ཤིག་གྱིས། ། དེ་འདྲ་བུ་མོ་གསུམ་གྱིས་ངེས་པར་
མོལ། ། ཞེས་གསུངས་ནས། མཐོང་གྲོལ་མའི་བུམ་པ་དེ་སྐྱོར་བ་
གནང་ནས་རྒྱལ་པོས་ཕྱག་ཏུ་ཡོད་པའི་ཡིད་འཕྲོག་མའི་རིན་པོ་ཆེའི་
150



སོར་གདུབ་དེ་ཞལ་གྱིས་བཞེས་ནས་བུམ་པའི་ནང་དུ་བླུགས། བུ་
མོ་དེ་རྣམས་ཀྱིས་མ་ཤེས་པ་བྱས་པས་བུ་མོ་རྣམས་ཡིད་འཕྲོག་མའི་སྐུ་
གམ་དུ་འབྱོར་བ་དང་མཐོང་གྲོལ་མས་འདི་སྐད་དོ། །ཚུར་ལ་གསོན་
དང་ཨ་ཅེ་ཡིད་འཕྲོག་མ། ། དེ་རིང་རིན་ཆེན་སྤུངས་འདྲའི་ཆུ་ཁ་
ན། །སྔོན་མེད་སྐྱེས་པ་ཡ་མཚན་ཅན་ཞིག་འདུག ། མཐོང་འཕྲལ་
འཇིགས་ཤིང་སྐྲག་པའི་མི་ཞིག་འདུག་། ཞིབ་པར་བལྟས་ན་ཡིད་
ཀྱང་སྤྲོ་བར་འདུག །ཨ་ཅེས་ཆུ་འདི་ཟད་ཟད་ཁྲུས་གྱིས་ཟེར། །ཆུ་
འདི་ཟད་ན་བུམ་པ་དཀྲུགས་ ཤིག་ཟེར། ། ད་ལྟ་རིན་ཆེན་སྤུངས་་
འདྲའི་ཁ་ན་འདུག། ཅེས་ཟེར་བས་ཡིད་འཕྲོག་མ་དེའི་དགོངས་པར།
བུ་མོ་གསུམ་གྱི་ཀུ་རེ་ཡིན་འདུག་དགོངས་ནས་ཁྲུས་གསོལ་བས་བུམ་
ཆུ་ཟད་མཚམས་སུ་ཡིད་འཕྲོག་མ་རང་གིས་ནོར་བཟང་ལ་ཀེའུ་རིར་
བཞག་པའི་སོར་གདུབ་དེ་ཕྱག་ཏུ་ཐོན་བྱུང་བས། བུ་མོ་དེ་རྣམས་
ཀྱིས་བརྗོད་རིགས་དང་སོར་གདུབ་ཐོན་པ་ལ་དཔྱད་ན་ནོར་བཟང་
བཀའ་དྲིན་ཅན་དེ་ཡིན་པར་ངེས་སོ་དགོངས་ནས་ཐུགས་དྲན་མེད་
དུ་སོང་བས་དུམ་ཞིག་ལུས། དེར་མཐོང་གྲོལ་མ་ཤིན་ཏུ་སྐྲག་ནས་
ཡུམ་གྱི་སྐུ་དྲུང་དུ་མྱུར་བར་བྱོན་ནས་རིན་ཆེན་སྤུངས་འདྲའི་ཁ་ན་
སྔོན་མེད་སྐྱེས་པ་ཞིག་ཡོད་ལུགས་དང་ཡིད་འཕྲོག་མར་འཕྲིན་པ་
བྱུང་ནས་དྲན་པ་ཐོར་བ་སོགས་ཞིབ་པར་ཞུས་པས། ཡབ་ཡུམ་
གཉིས་ནས་སྔོན་མེད་ཀྱི་མི་དེར་སུས་ཀྱང་ཁ་ཏ་བྱས་མི་ཆོག་པའི་
འབངས་རྣམས་ལ་བརྡ་སྦྱར་མཛད། ཡིད་འཕྲོག་མ་ཐུགས་དྲན་
སོས་ནས་འདི་སྐད་དོ། ། ཚུར་ལ་གསོན་དང་མཐོང་གྲོལ་གཞོན་ནུ་
མ། །ང་ཉིད་ཚངས་པ་འདུ་བའི་ཁྲུས་རྫིང་ཁར། ། རིགས་ངན་རྔོན་
པས་བཟུང་བས་གདུང་བ་ཡིས། །དུས་མིན་ཚེ་དུས་བྱེད་ལ་ཉེན་པའི་
ཚེ། ། བདག་ སྲོག་ནོར་གྱིས་བསླུས་པའི་བཀའ་དྲིན་ ཅན། ། བྱང་
151



ཕྱོགས་ནོར་བཟང་གནས་འདིར་ཕེབས་འདྲ་བསམ། ། ང་ཉིད་མི་
སྡོད་རིན་ཆེན་སྤུངས་འདྲར་འགྲོ །ཞེས་མྱུར་བར་བྱོན་པར་བརྩམ་
པས། ཡབ་ཡུམ་གྱི་བཀའ་ལ་སུས་ཀྱང་ཐུགས་འཕྲད་བྱས་མི་ཆོག་
པའི་བཀའ་ཕེབས་པ་ལྟར་ སྒོ་ ར་བ་རྣམས་ཀྱིས་ཡིད་འཕྲོག་མ་་་
ཐུགས་དྲན་གསོས་ནས་ཡིད་འཕྲོག་མས་ཡབ་ཡུམ་གྱི་སྐུ་དྲུང་དུ་བྱོན་
ནས་འདི་སྐད་དོ། ། ཡབ་ཡུམ་བཀའ་དྲིན་ཅན་གཉིས་བདག་ལ་་་
གསོན། །བདག་ཉིད་ཚངས་པ་འདུ་བའི་ཁྲུས་རྫིང་ཁར། ། རིགས་
ངན་རྔོན་པས་བཟུང་བས་གདུང་བ་ཡིས། ། དུས་མིན་སྲོག་དང་་་་
འབྲལ་བར་ཉེན་པའི་སྐབས། ། མཐོང་གྲོལ་འཁོར་བཅས་ཡུལ་ལ་
ལོག་དུས་སུ། །བུ་མོས་ཡབ་ཡུམ་གཉིས་ལ་འཕྲིན་འདི་ཕུལ། ། ཡིད་
འཕྲོག་ལས་ངན་ཅན་མ་རྔོན་པས་བཟུང༌། །ཡབ་ཡུམ་གཉིས་ནས་བུ་
མོ་བསླུ་རུ་ཕེབས། ། ནོར་སྣ་གསེར་དངུལ་དར་ཟབ་ལ་སོགས་་་་་
དང༌། །རྟ་གླང་བུ་མོའི་ཚབ་དང་བཅས་པ་ཡི། །བསླུ་རིན་བསྣམས་
ནས་མྱུར་བར་ཕེབས་ཞུས་པས། ། དེ་སྐབས་ལྗོན་པའི་འཁོར་་་་་་་
འབངས་སུ་གཅིག་གིས། །མིག་བལྟ་ཙམ་ཞིག་མཛད་མི་མེད་ལགས་
ཀྱང༌། །བུ་མོའི་སྲོག་ནི་སྐྱོབ་པའི་རྒྱལ་སྲས་དེ། ། རང་ཡུལ་འདི་རུ་
ཕེབས་པའི་ངང་ཚུལ་ལ། །བདག་དང་འཕྲད་ཐབས་མེད་པ་ཅི་ཞིག་
ཡིན། ། བུ་མོ་རིན་ཆེན་སྤུངས་འདྲར་གཏོང་བར་ཞུ། ། ཞེས་ཞུས་
པས། ཡབ་ནས་འདི་སྐད་དོ། །རིན་ཆེན་སྤུངས་འདྲའི་ཁ་ཡི་སྐྱེས་
པ་དེ། །ཁྱོད་ཀྱི་སྲོག་བསླུ་བྱས་པའི་དྲིན་ཡོད་ན། །ཟས་ལན་ནོར་གྱི་
སྦྱིན་པ་ཅི་འདོད་སྟེར། ། མི་གྲིབ་ལྷ་ལ་ཕོག་པའི་ཉེན་ཡོད་གཤིས། །
ཕོ་བྲང་ནང་དུ་གཏོང་བར་མི་རིགས་པས། ། ཡིད་འཕྲོག་ངོས་འཕྲད་
བྱས་ན་གཞན་གྱིས་འཕྱ། ། འཕྲད་འདོད་ཡོད་ན་བོས་ཐོས་ཙམ་གྱི་
སར། །ཡོལ་བས་བཅད་ནས་འཕྲོས་མོལ་བྱས་པས་ཆོག །ཅེས་
152



ཡབ་ནས་བཀའ་འཁྲོལ་གནང་བས་བློན་འབངས་རྣམས་ཀྱིས་ ཤར་
སྒོའི་ཐང་དུ་ཡོལ་བས་བཅད་ནས་རྒྱལ་པོ་དང་ཡིད་འཕྲོག་གཉིས་
ཕར་ཚུར་དུ་བཞག་ནས་ནོར་བཟང་གིས་འདི་སྐད་དོ། ། ཨ་བས་ཉི་
མ་ ཤར་བ་གཅིག་ལ་དེ་རིང་ལས་དྲོ་བ། ། གནས་མཆོག་མཐོང་བ་
གཅིག་ལ་ཞིང་ཁམས་འདི་སྐྱིད་བྱུང༌། །ནོར་བཟང་ཡོང་བའི་ཡོང་གོ་
ཆོད་པ་རུ་བྱུང་སོང་། །འདི་འདྲ་ཡིད་འཕྲོག་ལྷ་མོའི་བཞུགས་གནས་
འདྲ་ལོས་ཡིན། ། ཞེས་ནོར་བཟང་ནས་གསུང་དབྱངས་དེ་བཞེས་པ་
མཛེས་མས་ཚོར་ནས་ཡིད་འཕྲོག་གིས་འདི་སྐད་དོ། །གཏམ་གཅིག་
ཐོས་པ་གཅིག་ལ་དེ་རིང་ལས་སྙན་པ། ། སྒུགས་སུ་སྒྲུག་པའི་རྒྱལ་པོ་
གནས་མཆོག་འདི་རུ་ཕེབས་བྱུང་། ། ལྷང་ལྷང་སྙན་པའི་གསུང་་་་
དབྱངས་བུ་མོའི་རྣ་བས་ཚོར་བྱུང་། ། ང་ལ་དར་དཀར་ཡོལ་བའི་
སྒྲིབ་གཡོག་འདི་སྲོངས་དང༌། ། ཞེས་གསུངས་པ་དང་ནོར་བཟང་
ནས་འདི་སྐད་དོ། ། ཡིད་འཕྲོག་ལྷ་མོའི་གསུང་དབྱངས་ཐོས་པས་
ལུས་སེམས་བདེ་བ་རང་བྱས་བྱུང་། ། ལྡེམ་ལྡེམ་སྐུ་ཡི་རྣམ་འགྱུར་
དར་དཀར་ཡོལ་བས་སྒྲིབ་འདུག ། ང་ཉིད་ཡོལ་བས་གཅོད་པའི་
གྲིབ་ཅན་ནི་མ་ཡིན། །ཡོལ་བ་ནོར་བུ་བཟང་པོའི་ལག་ཆུང་གཡས་
པས་དཀྲིས་ཆོག །ཅེས་གསུངས་ཕྱག་གཡས་པས་གཡུག་ཙམ་ཞིག་
མཛད་པས་དེར་ཡོད་ལྗོན་པའི་ཡོལ་བ་འཛིན་མི་བློན་འབངས་ཀུན་
དུས་གཅིག་ཏུ་འགྱེལ་བས་རྒྱལ་པོ་དང་ལྷ་མོ་གཉིས་དེར་གསེར་ཞལ་
ལྷན་རྒྱས། ཡིད་འཕྲོག་མས་རྒྱལ་པོའི་ཕྱག་ལ་འཆང་ནས་སྤྱན་
ཆབ་འདོན་ཤིང་གཞོན་ནུའི་བཞིན་རས་ལ་ལེགས་པར་གཟིགས་ཏེ་
ཞབས་ཀྱི་པུས་མོ་ས་ལ་བཙུགས་ནས་རྒྱལ་པོའི་ན་བཟའི་སྣེ་བཟུང་སྟེ་
འདི་སྐད་དོ། །ཆོས་ཀྱི་རྒྱལ་པོ་ནོར་བཟང་མིའི་དབང་པོ། །གཞན་
ཕན་འགྲོ་དོན་མཛད་བཟང་ཐུགས་རྗེ་ཡི། ། མཁའ་མཉམ་སེམས་
153



ཅན་ཀུན་ལ་བཀའ་དྲིན་ཅན། །མཚུངས་མེད་ནོར་བཟང་གཞོན་ནུ་
བདག་ལ་གསོན། ། རྒྱལ་པོ་བྱང་ཕྱོགས་ཐག་རིང་ཕེབས་པ་དེར། །
སྐུ་ལ་མི་འདོད་རྐྱེན་ངན་ཇི་ལྟར་བྱུང༌། ། ཡབ་ཀྱི་བཀའ་བཞིན་དགྲ་
བོ་ཐུལ་བ་དང་། ། བྱང་ནས་ཕྱིར་ཕེབས་ཡབ་ཡུམ་མཇལ་ལགས་་་
སམ། ། འདིར་ཕེབས་བདག་ལ་བརྩེ་བ་བཀའ་དྲིན་ཆེ། ། ཞེས་་་་་
གསུངས་ནས་རྒྱལ་པོའི་ཕྱག་ལ་འཆང་ནས་སྤྱན་ཆབ་བསིལ་བས་
དེར་ནོར་བཟང་ནས་འདི་སྐད་དོ། ། རབ་མཛེས་སྙིང་ལ་བརྩེ་བའི་
ཡིད་འཕྲོག་མ། །ངལ་བར་མི་དགོས་སྨོན་ལམ་དེ་རིང་འགྲུབ། །ང་
ཉིད་ཡབ་ཀྱི་བཀའ་བཞིན་བྱང་དུ་ཕྱིན། །བྱང་ཕྱོགས་དགྲ་བོ་མ་ལུས་
ཚར་བཅད་ཅིང༌། ། སྐྱབས་ཞུས་ སེམས་ ཅན་མ་ལུས་བདེ་ལ་་་་་་་
བཀོད། ། ཕྱོགས་དེར་མི་འདོད་རྐྱེན་ངན་མ་མཆིས་ཀྱང༌། ། མ་དང་
ཡིད་འཕྲོག་དྲན་པས་མྱུར་བར་ལོག ། སྟག་ལ་ལ་ཐོག་ཅེས་པའི་ས་
ཕྱོགས་དེར། ། མངའ་ལྡན་ལྷ་ཡི་སྤྲུལ་པའི་བྱ་རོག་གིས། ། ཡིད་་་་
འཕྲོག་བདེ་འཇགས་མེད་པའི་རྟགས་མཚན་བྱུང༌། ། བློ་སེམས་མ་
བདེ་མྱུར་བར་ཡོང་བ་ཡིན། །ལ་བཙས་གཉིས་པར་ཨ་མའི་བསུ་ཆང་
བྱུང༌། ། ཡིད་འཕྲོག་རྐྱེན་ངན་ལམ་དུ་ཞུགས་སམ་ཞེས། ། ཨ་མར་
བཀའ་འདྲི་ཞུས་པའི་དོན་གསལ་ལ། ། ཕོ་བྲང་ནང་དུ་ཡིད་འཕྲོག་
མེད་པ་ལས། །རྐྱེན་ངན་སྲོག་ལ་འཚེ་བ་མེད་གསུངས་ཤིང་། ། ལྷོ་
སྒོའི་ཐང་དུ་ཡབ་ཀྱི་བསུ་ཆང་བྱུང༌། །ཡིད་འཕྲོག་གར་སོང་ཡབ་ལ་
བཀའ་འདྲི་ཞུས། ། ཡིད་འཕྲོག་ལྗོན་པའི་ཡུལ་ལ་སོང་བ་ཡི། ། སོང་
དོན་ཡབ་ཡུམ་གཉིས་པོ་མཇལ་བར་སོང་། ། གསུང་ཞིང་གསལ་ཆའི་
བཀའ་གསལ་མ་བྱུང་ཡང་། ། བུ་མོ་སྙིང་ལ་བརྩེ་བས་འདི་སྐད་་་་
ཞུས། །བདག་ཉིད་འདི་ནས་བྱང་དུ་འགྲོ་ཁ་རུ། །ཡབ་ནས་ཨ་མ་
ཡིད་འཕྲོག་བྱམས་བརྩེ་ཡིས། ། སྐྱོང་དགོས་ནན་ཞུས་བྱས་པ་ཡལ་
154



དོར་རམ། ། བྱང་ཕྱོགས་ལྷ་མི་ཀུན་གྱིས་བུ་ཆུང་ངའི། ། གཉེར་་་་་
གཏམ་ཡལ་བར་འདོར་བའི་ཁྲེལ་མེད་པོ། ། ང་ ཉིད་མི་སྡོད་ ཡིད་་
འཕྲོག་འཚོལ་དུ་འགྲོ ། ཡིད་འཕྲོག་རྙེད་ན་རྒྱལ་གཞིས་སྐྱོང་རྒྱུ་
ཡིན། ། ཡིད་འཕྲོག་མ་རྙེད་གཞན་དུ་འཁྱམ་རྒྱུ་ཡིན། ། དེ་བཞིན་་
ཡབ་ལ་བདག་གིས་ཞུས་པ་ལ། །ཡབ་ཆེན་ཐུགས་རུ་གཏུམ་པས་འདི་
ལྟར་གསུངས། ། ཁྱོད་ལ་སྔོན་བླངས་བཙུན་མོ་ལྔ་བརྒྱ་ཡོད། ། ད་
དུང་ཅི་དགོས་ང་ཡིས་ལེན་པ་ཡིན། ། ལྷ་མོ་མེད་ཀྱང་ལྷ་འདྲ་བཙལ་
བས་ཆོག། མིང་ལ་མཛེས་ལྡན་ལྷ་མོ་བཏགས་པས་ཆོག ། ལུས་ལ་
རིན་ཆེན་དོ་ཤལ་བཏགས་པས་ཆོག ། གསུང་ཞིང་ཁྲོ་བའི་རྣམ་པ་
འདུག་ན་ཡང༌། །ཡང་གཅིག་ཡབ་ལ་བདག་གིས་འདི་ལྟར་ཞུས། །
ལྷ་མོ་མེད་པའི་ལྷ་འདྲས་དགོས་པ་མེད། །ཡིད་འཕྲོག་མེད་པའི་རྒྱལ་
གཞིས་དགོས་པ་མེད། །ནོར་བཟང་ཡིད་འཕྲོག་འཚོལ་དུ་འགྲོ་བ་
ལས། །བསམ་པའི་བློ་རྩེ་གང་ཡང་ང་ལ་མེད། ། དེ་ལྟར་ཞུས་པས་
ཡབ་ཆེན་ཐུགས་ཁྲོས་ནས། །མི་ངན་རྒྱུད་ཀྱི་རྐང་འདྲེན་ནོར་བཟང་
ཁྱོད། ། ཕ་མ་གཉིས་དང་རྒྱལ་པོའི་ཆབ་སྲིད་ ལས། ། དམན་ཆུང་་་
གཅིག་ལ་གཅེས་པར་འགྲོ་ཟེར་ན། ། སྐྱེ་རྒྱལ་ཡོངས་ཀྱི་མིག་ལྟོས་ལ་
གནོད་ཅིང༌། ། ཁྱོད་ཉིད་ཡུལ་གཞན་མྱུར་བར་འགྲོ་ཟེར་ན། །ང་ཡི་
ཁྱད་ནོར་གོ་མཚོན་ཀུན་ཞོག་ལ། །ཕྱོགས་གཞན་གང་དུ་འགྲོ་ཡང་ད་
སོང་ཞེས། ། ཕྱག་འཇུག་གནང་བར་བརྩམས་པས་བློ་ཕམ་ཡང་། །
ཡབ་ཀྱི་བཀའ་ལ་གྱེན་ལྡོག་མ་ནུས་པས། །ལུས་ཆས་ཀུན་བཞག་བུ་
མོ་ འཚོལ་ བ་ ལ། ། ལྷོ་ སོའི་ ཐང༌ ནས་ འགྲོ་ བར་ བརྩམ་ ན་ ཡང༌།
ཡུམ་ཆེན་ཨ་མའི་བཀའ་ནན་མ་ལྕོགས་པར། ། ཕོ་བྲང་ནང་དུ་ཞག་
གསུམ་སྡོད་དགོས་བྱུང༌། །བུ་མོར་ལྔ་བརྒྱ་ཧ་རིའི་བྱ་ངན་གྱིས། །
ལོག་སྐབས་རྫུ་འཕྲུལ་ལྡན་པའི་གནས་ཚུལ་ཡང་། །ཞིབ་པར་ཨ་མས་
155



༥༥
བདག་ལ་གསུངས་བྱུང་བས། །བུ་མོ་བརྩེ་དུང་ལྡན་པས་ཕྱིར་ལན་
ཡང་། །དྲང་སྲོང་ཆེན་པོས་བདག་ལ་བསྩལ་བྱུང་བས། །བུ་མོས་ཇི་
གསུངས་ལམ་དགྲ་ཤགས་ནས་ཡོང༌། ། ངེད་གཉིས་རེ་བའི་བསམ་
དོན་དེ་རིང་བསྒྲུབས། ། ཞེས་གསུངས་ནས་གཅིག་ལ་གཅིག་འཆང་
ནས་དུམ་ཞིག་ལུས། ལྗོན་པའི་བློན་འབངས་ཡོལ་བ་འཛིན་མི་
རྣམས་ནི་ནོར་བཟང་གི་ཤེད་སྟོབས་ལ་ཧ་ལས་པར་གྱུར་ཅིང་། དེ་
ནས་ཡིད་འཕྲོག་མ་ནས་རྒྱལ་པོའི་ཕྱག་ལ་འཆང་ཞིང་སྤྱན་ཆབ་དང་
བཅས་འདི་སྐད་དོ། ། མཚུངས་མེད་བལྟ་བས་མི་ངོམ་ རྒྱལ་པོའི་་་་
མཆོག ། བསྟན་དོན་བྱང་ཕྱོགས་ མི་ རྒོད་ ཀུན་ བཏུལ་ནས། །
བདག་ལ་བརྩེ་བས་གནས་ཕྱོགས་འདི་རུ་ཕེབས། །བདག་ཕྱིར་རྒྱལ་
པོའི་སྐུ་ངལ་ལ་བསམས་ན། །བཀའ་དྲིན་བསྐལ་པའི་བར་ལ་འཇལ་
དཀའ་ཞིང༌། ། ད་ནི་རྒྱལ་སྲས་ཕོ་བྲང་ནང་དུ་ཕེབས། ། ཞེས་་་་་་་
གསུངས་ནས་ཡིད་འཕྲོག་མ་རང་གི་གཟིམ་ཆུང་གཡུ་བཀོད་ལྷ་ཁང་
དུ་སྤྱན་དྲངས། བཀུར་སྟི་ཕུན་སུམ་ཚོགས་པས་མཉེས་པར་མཛད།
ལྗོན་པའི་བློན་འབངས་རྣམས་ནས་ཡབ་ཡུམ་གྱི་དྲུང་དུ་ནོར་བཟང་
གི་དཔལ་དང་གཟི་བརྗིད་སྙན་གྲགས་སོགས་ཀྱི་གནས་ཚུལ་ཞུས་
པས་དྲི་ཟའི་རྗེ་འབངས་ཀུན་ཧ་ལས་ཤིང་བག་ཚ་བར་རྒྱལ་ ཅིང་།
དེའི་ཚེ་ནོར་བཟང་ནས་ཡིད་འཕྲོག་མ་ལ་འདི་སྐད་དོ། ། ཚུར་ལ་
གསོན་དང་ལྷ་སྲས་ཡིད་འཕྲོག་མ། །ངེད་གཉིས་གྲོགས་ལ་བཀོད་
ནས་ད་ལྟའི་བར། ། གཅིག་གིས་གཅིག་གི་ཡོན་ཏན་མཐོང་བ་་་་་
དང་། །ཡིད་ཆེས་དུང་བའི་བློ་ལ་འགྱུར་བ་མེད། །ནག་ཕྱོགས་དམ་
སྲིའི་འཕྲུལ་གྱིས་ཡབ་རྒྱུད་དཀྲུགས། །མི་འདོད་རྐྱེན་ངན་སྔོན་བྱུང་
ཐལ་བ་ལས། ཕྱིན་ཆད་རང་གཉིས་དགའ་བའི་བསམ་གླིང་དུ། །
ལོག་ནས་ཡབ་ཆེན་ཐུགས་ཡིད་དྭངས་པ་དང༌། །བཀའ་དྲིན་འཁོར་
156



མེད་ཨ་མའི་ཐུགས་གསོ་ཆེད། །མི་རིང་བྱང་ཕྱོགས་ཡུལ་དུ་མྱུར་བར་
འགྲོ །ང་གཉིས་ལྗོན་པའི་ཡབ་ཡུམ་གཉིས་པོ་ལ། །ངོས་མཇལ་བུ་
མོས་དགོངས་འཁྲོལ་ཞུ་བ་དང༌། །ཡབ་ཡུམ་གཉིས་ཀྱི་མཇལ་ཁ་ཞུ་
བར་རིགས། ། དེ་ལྟར་བུ་མོས་ཡབ་ཡུམ་སྙན་དུ་གསོལ། ། ཞེས་་་་
གསུངས་པས་ཡིད་འཕྲོག་ན་རེ། འཁོར་མེད་བཀའ་དྲིན་ཅན་གྱི་
མིའི་བདག་པོ། །གཞན་ཕན་འགྲོ་བའི་དེད་དཔོན་གཞོན་ནུ་ཁྱེད། །
མཐོང་ཐོས་དྲན་པའི་སྙིང་ལ་དཔལ་སྟེར་བ། །ན་ཆུང་ཡིད་འཕྲོག་
བདག་ལ་སྙན་གསོན་དང༌། །ཐོག་མེད་ལས་ཀྱིས་བསྐོས་པའི་རྒྱལ་བུ་
ཡི། །བཀའ་ལ་གྱེན་ཟློག་བུ་མོས་མི་ནུས་ཀྱང་། །ལྔ་བརྒྱ་ཧ་རིའི་ཕུང་
སྦྱོར་བྱེད་མང་དང༌། ། ཡབ་རྒྱུད་གདོན་གྱིས་བརླམས་པའི་མཛད་
སྤྱོད་བཅས། ། ཕྱོགས་དེར་ཡིད་འཕྲོག་ འགྲོ་ བ་སྣང་བ་འཁྲུལ། །
གཞོན་ནུས་བུ་མོ་དགོངས་པས་ཡུལ་ཕྱོགས་འདིར། །བཞུགས་མིན་
རྒྱལ་པོ་ཁྱེད་ཀྱི་ཐུགས་རྗེར་རག ། ལྗོན་པའི་ཡབ་ཡུམ་གཉིས་ཀྱི་
མཇལ་ཁ་ལ། ། རྒྱལ་བུའི་བཀའ་བཞིན་ཞུ་ཐབས་བདག་གིས་འགྲོ
།ཞེས་གསུངས་པར། ཡང་ནོར་བཟང་ནས་འདི་སྐད་དོ། །བུ་མོ་དེ་
ལྟར་མ་གསུངས་ལྷ་སྲས་མ། །རང་ཉིད་འདོད་དོན་བསྒྲུབ་པའི་དོན་
ཚང་བ། ། བཀའ་དྲིན་ཅན་གྱི་བདག་གི་ཡུམ་ཆེན་དེ། ། རང་ཉིད་
དོན་དུ་སྐུ་ངལ་མྱོང་ལུགས་བསམ། ། ལྷག་དོན་བུ་མོ་འཚོལ་བར་་
བདག་ཐོན་སྐབས། ། ཨ་མར་གསང་ནས་ནུབ་གཅིག་ཡོང་བ་ཡིན། །
ཨ་མ་བདག་ཕྱིར་སྐུ་ངལ་སྲོག་ལ་ཉེན། ། བུ་མོ་དེ་ལྟར་མ་གསུངས་
བྱང་ཕྱོགས་སུ། ། ལྷན་ཅིག་ཕེབས་ན་ང་ཡི་བསམ་པ་རྫོགས། ། ཨ་མ་
ཡིད་འཕྲོག་སུ་དང་བྲལ་ན་ཡང་། །ནོར་བཟང་བློ་ལ་བདེ་བ་མ་་་
མཆིས་པས། །ཡིད་འཕྲོག་བདག་ལ་བརྩེ་བའི་བསམ་བློ་དེ། །ཡིད་
ཆད་གདེང་དང་ལྡན་མིན་རག་ཅེས་གསུང༌། །བུ་མོས་ཁས་བླངས་
157



ཚིག་དེ་མི་འགྱུར་ན། ། ཡིད་འཕྲོག་ཡབ་ཡུམ་གཉིས་ཀྱི་དགོངས་་་
འཁྲོལ་ལ། །འབེབས་མཁས་ནོར་བཟང་གཡེང་བ་མ་མཆིས་ཤིང༌། །
བུ་མོས་ཡབ་ཡུམ་དྲུང་དུ་ད་སོང་ལ། ། ནོར་བཟང་མཇལ་ཁ་དགོས་
པའི་སྙན་ཞུ་གསོལ། །ཞེས་གསུངས་པས། ཡིད་འཕྲོག་ནས་འདི་
སྐད་དོ། ། ཨེ་མ་གསོན་དང་རྒྱལ་སྲས་ཐུགས་རྗེ་ཅན། །རྒྱལ་མཆོག་
ཁྱེད་ཀྱི་བདག་ལ་བརྩེ་བ་ཡི། །བཀའ་དྲིན་སྲིད་ན་ཁྱེད་ཟླ་མ་མཆིས་
ཤིང༌། ། ལྷག་དོན་གཞོན་ནུའི་ཡུམ་ཆེན་ཨ་མ་དེ། །བདག་རང་སྐྱེས་
པའི་མ་ལས་དུང་སེམས་ལྡན། །དྲིན་ཅན་ཡུམ་སྲས་གཉིས་ཀྱིས་བུ་
མོའི་ཕྱིར། །སྔོན་ཆད་ངལ་བར་སེམས་པའི་མཛད་པ་ལ། ། བསམ་
བཞིན་རྒྱལ་བུའི་བཀའ་ནི་ངས་མི་ལྕོགས། ། ལྗོན་པའི་ཡབ་ཡུམ་་་
གཉིས་ཀྱིས་ ཡིད་འཕྲོག་ལ། །གཅེས་པར་འཛིན་པས་དགོངས་་་་་
འཁྲོལ་ཡོང་དཀའ་བས། ། རྒྱལ་པོ་ཉིད་ཀྱིས་ལྗོན་པའི་རྗེ་འབངས་
ལ། །དགོངས་འཁྲོལ་རེ་བའི་དོན་ལ་འབེབས་མཁས་ཀྱི། །འདབ་བྱ་
ཚང་ནས་གཞན་འཕུར་མི་དགོས་པའི། ། སྒོ་ང་རང་གིས་ལོན་པའི་
ཐབས་ལ་འབད། །ཅེས་ཞུས་པས་དེ་ནས་ཡིད་འཕྲོག་མ་ཡབ་ལྗོན་པ་
རྟ་མགོ་ཅན་དང༌། །ཡུམ་ཌཱ་ཀི་མའི་གཟིམ་ཆུང་ལ་མྱུར་རྩོལ་གྱིས་
ཕེབས་ནས་ཡབ་ཡུམ་ གཉིས་ ལ་ ཕྱག་དང་ བཅས་ འདི་ སྐད་ དོ། །
འདོད་ཁམས་དྲི་ཟའི་གནས་ཀྱི་སེམས་ཅན་ལ། ། མི་འདོད་གདུང་
བའི་མུན་པ་ཀུན་སེལ་ཅིང༌། །གསལ་བྱེད་སྲིད་པའི་སྨོན་ལམ་ཟུང་
སྦྲེལ་བའི། ། ཡབ་ཡུམ་བཀའ་དྲིན་ཅན་གཉིས་བདག་ལ་གསོན། །
བདག་ཉིད་སྔོན་དུས་ཚངས་འདུའི་ཁྲུས་རྫིང་ཁར། ། བར་གཅོད་
རྔོན་པས་བཟུང་བའི་གདུང་བ་ཡིས། །དུས་མིན་ཚེ་དུས་བྱེད་ལ་ཉེ་
བའི་ཚེ། །བདག་སྲོག་ནོར་གྱིས་བསླུས་པའི་དྲིན་ཅན་གྱི། ། རྒྱལ་་
མཆོག་ནོར་བཟང་ཞེས་པའི་ཆོས་རྒྱལ་དེ། །བུ་མོ་ཐུགས་ལ་བརྩེ་བའི་
158



རྫུ་འཕྲུལ་གྱིས། ། ལྗོན་པའི་ཞིང་མཆོག་འདི་རུ་ཕེབས་པ་ཡིས། །ད་
ལྟ་ ཁོ་མོའི་ཤག་ཏུ་ལྷན་ཅིག་བཞུགས། ། ། ལྗོན་པའི་ཡབ་ཡུམ་
གཉིས་ཀྱི་མཇལ་ཁ་ཞིག ། ཞུ་འདོད་བུ་མོའི་སྙན་ཞུ་དགོས་བསྩལ་
བས། ། མཚུངས་མེད་དྲི་ཟའི་ ཡབ་ཡུམ་རྣམ་གཉིས་ ཀྱིས། ། འགྲོ་་་
མགོན་རྒྱལ་སྲས་ནོར་བུ་བཟང་པོ་ལ། ། མི་རིང་ཡབ་ཡུམ་གཉིས་ཀྱི་
མཇལ་ ཁ་ཞིག ། མྱུར་བར་ཞུ་འདོད་དོན་སྨིན་བཀའ་ཡིས་་་་་་
གསལ། ། བུ་མོའི་སྤྱི་བོའི་རྒྱན་དུ་སྩོལ་ཏུ་ གསོལ། ། ཞེས་ཞུས་པས་
ཡབ་ཆེན་རྟ་མགོ་ཅན་ནས་ཡིད་འཕྲོག་མར་འདི་སྐད་དོ། ། བུ་མོ་
ཡིད་འཕྲོག་ང་ལ་ཚུར་ཉོན་དང༌། ། ཚངས་པ་འདུ་བའི་ཁྲུས་ཀྱི་རྫིང་
བུའི་ཁར། ། རིགས་ངན་རྔོན་པས་བཟུང་བའི་ལས་རྐྱེན་སྐབས། །
ཁྱོད་སྲོག་ནོར་གྱིས་བསླུས་པའི་སྐྱེ་བོ་དེ། ། སྔོན་དུ་རིན་ཆེན་སྤུངས་
འདྲར་ སླེབས་དུས་སུ། །དྲིན་ཆེན་ཡིན་ཚུལ་ བུ་མོས་མོལ་བྱུང་་་་་
བར། །ཁྱོད་སྲོག་ནོར་གྱིས་བསྐྱབས་པའི་ལན་འཇལ་ན། །ཟས་གོས་
ནོར་ གྱི་གནང་ཆ་ཡོང་མོལ་རུང་། ། ཡིད་འཕྲོག་ རང་ཤེད་ཆེ་བས་
ཁྱིམ་དུ་བཅུག ། མི་གྲིབ་ལྷ་ལ་ཕོག་པའི་ཉེན་དུ་བྱུང༌། །སླར་ཡང་
ད་དུང་ངོས་འཕྲད་དགོས་ཟེར་བ། ། ཡིད་འཕྲོག་ཞུ་ཧམ་ རང་
འདོད་མ་ཆེ་འ མ། །ཞེས་གསུངས་པས་ཡིད་འཕྲོག་ན་རེ། ལེགས་
པར་དགོངས་དང་རྒྱལ་པོ་སྐུ་དྲིན་ ཅན། ། ནོར་བཟང་ཞེས་བྱ་་་་
མཚུངས་མེད་སྐྱེས་བུ་དེ། །འཛམ་གླིང་སྐྱེས་བུ་ཡོངས་ཀྱི་དེད་དཔོན་
ཡིན། །དེ་ཡི་ཡོན་ཏན་བརྗོད་ན་བསམ་ལས་འདས། ། སྐྱེ་བོ་ཕལ་པ་
རྣམས་དང་ཅི་ལ་འདྲ། །བྱང་ཆུབ་སེམས་དཔའ་མི་ཡི་གཟུགས་སུ་
བྱོན། །རྫུ་འཕྲུལ་སྟོབས་ནུས་ལྡན་པས་གནས་འདིར་ཕེབས། ། བུ་
མོར་བརྩེ་དུང་ཆེ་ནས་ཕེབས་པ་ལས། ། ཟས་གོས་ནོར་གྱིས་ཕོངས་པ་
ཅི་ལ་ཡིན། ། མི་གྲིབ་ཡོང་བའི་སྡིག་ཅན་རུས་ངན་མིན། །ཡབ་ཡུམ་
159



བཀའ་བགྲོས་ནོར་བཟང་མཇལ་ཁ་ཞིག ། མི་རིང་མྱུར་དུ་སྩོལ་བ་
ཅིས་ཀྱང་མཁྱེན། ། ཅེས་ཞུས་པས་ཡུམ་ཌཱ་ཀི་མས་ཀྱང་ཡིད་འཕྲོག་
མའི་ཞུ་བའི་རྒྱབ་སྐྱོར་མཛད་ནས་འདི་སྐད་དོ། ། མཚུངས་མེད་དྲི་
ཟའི་དེད་དཔོན་ཆེན་པོ་ཁྱེད། །ཁོ་མོའི་བསམ་ཚོད་ཞུ་བའི་ཚིག་དོན་
ལ། ། སྙན་དབང་དར་ཅིག་མ་ཡེངས་བདག་ལ་གསོན། ། རང་རེའི་
རྒྱལ་སྲས་ཀུན་གྱི་དང་མ་ཡིན། ། ཨ་ཅེ་ཡིད་འཕྲོག་ཅེས་བྱའི་བུ་མོ་
འདི། །སྔོན་ལས་དབང་གིས་རིགས་ངན་རྔོན་པས་བཟུང་། །འཛམ་
གླིང་རྒྱལ་མཆོག་དེ་ཡི་གྲོགས་སུ་གྱུར། །བར་གཅོད་ལྔ་བརྒྱའི་འགྲན་
སེམས་ངན་སྤྱོད་ཁར། ། ཧ་རིས་སྒྱུ་མར་སྤྲུལ་ནས་ཡབ་རྒྱུད་་་་་་་་
དཀྲུགས། །ནོར་བཟང་ཡིད་འཕྲོག་འཕྲལ་འདོད་ཅི་བྱས་བྱུང་། །
ནོར་བཟང་བུ་མོ་འདི་ལ་བརྩེ་བ་ཡིས། ། ཐུགས་བློ་སྐད་ཅིག་འགྱུར་
བ་མེད་པ་ནས། །ཡ་མཚན་ཆེ་ཞིང་གནས་མཆོག་འདིར་བྱོན་པ། །
བསམས་ན་རྫུ་འཕྲུལ་ལྡན་པས་ཡིད་ཆེས་མོད། །རྒྱལ་བུར་མཇལ་ཞུ་
རང་ལ་དད་པ་ལས། །གསན་ཕྱོགས་མིན་པའི་ངོས་འཕྲད་གནང་ན་
ལེགས། །ཞེས་དྲི་ཟ་རྟ་མགོ་ཅན་ལ་ཡུམ་ཌཱ་ཀི་མས་ཞུ་ནན་མཛད་
པས་ཕན་ནས། ཡབ་ནས་འདི་སྐད་དོ། །ཡིད་འཕྲོག་ཞུ་བའི་དོན་
ལ་ཨ་མ་ཡིས། །ནན་ཞུ་དོན་སྨིན་དགོས་ཞེས་ཟེར་བ་ལ། ། ནོར་་
བཟང་བུ་མོའི་རྗེས་སུ་སྙེགས་པ་ལས། །དད་ལྡན་མཇལ་ཞུར་བཅར་
བ་མིན་འདུག་ཀྱང་། ། ཨ་མས་ཞུ་ནན་ཆེ་བས་གནངས་ཉིན་ཙམ། །
ངོས་འཕྲད་ཡོང་བའི་ལྷུན་གྲུབ་ཕོ་བྲང་དུ། །ཁྲི་གདན་གཤོམ་ལ་ནོར་
བཟང་མདུན་དུ་ཐོངས། །ཞེས་གསུངས་པས་དེར་ཡང་ཡིད་འཕྲོག་
མ་དགྱེས་པར་གྱུར་ནས་སླར་གཟིམ་ཆུང་ལ་མྱུར་བར་ཕེབས་ནས་
ནོར་བཟང་ལ་གནངས་ཉིན་ཡབ་ཡུམ་མཇལ་ཁར་ཕེབས་འཐུས་ཡོད་
ཚུལ་སོགས་ཞིབ་པར་ཞུས་ཤིང་། དེའི་གནངས་ཉིན་ཚོམས་ཆེན་
160



དུ་དྲི་ཟའི་རྒྱལ་པོ་རྟ་མགོ་ཅན་ལ་གསེར་ཁྲི། ཡུམ་སྲས་གཉིས་ལ་
དངུལ་ཁྲི། ནོར་བཟང་ལ་དངུལ་ཁྲི་ཅུང་ཞིག་དམའ་བ་ཙམ་་་་་
བརྒྱབ། དེར་དྲི་ཟའི་ལྗོན་པའི་བློན་འབངས་ཀུན་མཐའ་སྐོར་ནས་
བཞག་ སྟེ། དཔེར་ན་འཛམ་བུ་ཆུ་བོའི་གསེར་ལ་རྟ་བདུན་གྱི་་་
དབང་པོའི་མདངས་ཟེར་འཕྲོ་བཞིན་ཡོད་པའི་དབུས་སུ། ཡིད་
འཕྲོག་མའི་གཟིམ་ཆུང་ནས་ནོར་བུ་བཟང་པོ་ཡིད་འཕྲོག་མ་འཁོར་
བཅས་ཀྱིས་གདན་དྲངས་པི་ཝང་གླིང་བུ་སྒྲ་སྙན་ལ་སོགས་པའི་རོལ་
མོའི་རིགས་བྱེད་མང་པོས་སྐུ་མདུན་དུ་བསྟར་ཏེ། ཚོམས་ཆེན་
ལྷུན་གྲུབ་ཟིལ་གནོན་དུ་ཡབ་ཡུམ་གྱི་དྲུང་དུ་ཕེབས་སོ། །ནོར་བཟང་
ནས་དྲི་ཟའི་དེད་དཔོན་ཆེན་པོར་དར་དཀར་གཏོང་བ་ཙམ་གྱིས་རྟ་
མགོ་ཅན་ནོར་བཟང་མཐོང་བ་དང་རབ་ཏུ་སྐྲག་ནས་ཁྲིའི་ཁ་ནས་
ལྷུང་བར་ཉེ་བས་དེར་རྒྱལ་སྲས་བློན་འབངས་དང་བཅས་པ་ནས་
རྒྱལ་པོ་ཁྲིའི་ཁ་ནས་འཛིན་དགོས་བྱུང་། དེའི་ཐོག་ནོར་བཟང་
ནས་འདི་སྐད་དོ། །ཨེ་མ་གསོན་དང་དྲི་ཟའི་རྗེ་བོ་ཉིད། །བདག་
ཉིད་མོས་པས་ཞི་བའི་མཇལ་ཞུ་ལས། ། ལོག་སེམས་བྱ་ངན་བརྩམ་
པའི་དོན་ མ་ ཡིན། ། རྒྱལ་ པོ་ དེ་ ལྟར་ མ་ མཛད་ཁྲི་ལ་ བཞུགས། །
ལེགས་འབུལ་དར་དཀར་ལྷ་གོས་འདི་བཞེས་ལ། ། ལྷུག་སྩོལ་བཀའ་
ཡི་ཕེབས་ཚོགས་བདག་ལ་སྩོལ། །ཅེས་གསུངས་པས་དེར་ལྗོན་པའི་
འཁོར་འབངས་རྣམས་ཀྱང་ངོ་གནོང་ཞིང༌། སླར་ཡང་ནོར་བཟང་
ལ་དྲི་ཟའི་རྒྱལ་པོ་དང་ཁྲི་གདན་མཉམ་མཚུངས་སུ་བརྒྱབ། ཁྲི་
དེར་བཞུགས་ཏེ་དུམ་ཞིག་ནས་དྲི་ཟའི་རྒྱལ་པོས་འདར་སྐད་དང་
བཅས་ཏེ་འདི་སྐད་དོ། །འཛམ་གླིང་མི་ཡི་ཡུལ་ནས་བྱོན་པ་ཡི། །
ནོར་བཟང་ཞེས་བྱའི་སྐྱེ་བོ་གཞོན་ནུ་ཁྱེད། །ལམ་བར་བགྲོད་བདེ་
ངལ་བར་མ་གྱུར་ཏམ། །འདིར་ཡོང་ང་དང་འཕྲད་པའི་དགོས་དོན་
161



ཅི། ། ཞིབ་པར་གསུངས་ཤིག་ནོར་བཟང་མིའི་རྗེ་བོ། ། ཞེས་ཞུས་་
པས། ནོར་བཟང་ནས་འཛུམ་ཞལ་དང་བཅས་འདི་སྐད་དོ། ། ཁྱུ་
མཆོག་རྟ་ཡི་དབུ་ཅན་ལྷའི་དེད་དཔོན། །དྲི་ཟའི་བདེ་སྐྱིད་ཉིན་བྱེད་
ཚངས་པའི་གྲོགས། ། རྨོངས་ པའི་མུན་པ་སེལ་བའི་ཟློས་གར་་་་་་
མཁན། །ནོར་བཟང་གཞོན་ནུ་བདག་ལ་སྙན་གསོན་དང༌། ། ཐོག་
མེད་ལས་ཀྱི་རླུང་ཤུགས་དྲག་པོ་ཡིས། །ཁྱོད་སྲས་ཡིད་འཕྲོག་ལྷ་མོ་
འདི་ཉིད་དང༌། ། བདག་དང་ལས་སྨོན་ཡོད་པས་མི་ཚེ་འདིར། །
ཡོང་རྐྱེན་ཚངས་འདུའི་ཁྲུས་ཀྱི་རྫིང་བུའི་ཁར། ། སྟོབས་ལྡན་རྔོན་
པས་ཡིད་འཕྲོག་བཟུང་བའི་སྐབས། ། ཀེའུ་རིའི་དྲང་སྲོང་བློ་གྲོས་
རབ་གསལ་གྱིས། ། བཀའ་ཡི་ལུང་གིས་བདག་གི་བཙུན་མོར་་་་་་་
བརྫངས། ། སྔོན་ལས་དབང་གིས་གཅིག་སེམས་གཅིག་ལ་བརྩེ། །
བྱང་ཕྱོགས་ མངའ་འབངས་ཀུན་ཚོགས་བཀྲ་ཤིས་པའི། ། མངའ་་་
གསོལ་ལེགས་སྐྱེས་ཟླ་གཅིག་ལྷག་ཙམ་བྱས། །ལྷ་སྲས་ཡིད་འཕྲོག་ལྷ་
མོ་སུས་མཐོང་རུང་། །སྐྱོན་བྲལ་ཡོན་ཏན་འཛོམས་པའི་སྙན་གྲགས་
དེ། ། འཛམ་ གླིང་ཡུལ་གྲུ་ཀུན་ལ་ཆབས་ཅིག་གླེང་། ། དེར་བརྟེན་
བདག་གི་ཡབ་ཡུམ་གཉིས་ཀྱང་དགྱེས། །ཡིད་འཕྲོག་འབྱོར་ནས་རྒྱ་
གར་བྱང་ཕྱོགས་སུ། ། ལོ་ལེགས་ནད་མེད་མཚོན་གྱི་བསྐལ་པ་་་་་་
ཉམས། ། དེར་བརྟེན་བྱང་ཕྱོགས་བདེ་ སྐྱིད་ལྡན་ན་ཡང་། ། ནག་་
ཕྱོགས་བདུད་ཀྱི་དཔུང་གི་ཆོ་འཕྲུལ་གྱིས། །ལྔ་བརྒྱ་ཧ་རིས་བྱེད་པའི་
ཕུང་གི་མཐུས། །བདག་གི་ཡབ་རྒྱུད་དཀྲུགས་པའི་མཛད་སྤྱོད་ཀྱི། །
མི་འདོད་སྣ་ཚོགས་བྱུང་བའི་རྐྱེན་ལ་བརྟེན། །ཡིད་འཕྲོག་ལྗོན་པའི་
གནས་འདིར་ལོག་ན་ཡང་། ། བདག་གིས་བློས་མ་བཟོད་ནས་ཁོ་བོ་
ཡོང་། །དྲི་ཟའི་ཡབ་ཡུམ་གཉིས་ལ་མཇལ་ཞུའི་དོན། །ལྷ་སྲས་ཨ་ཅེ་
ཡིད་འཕྲོག་ལྷ་མོ་འདི། ། སླར་ཡང་འཛམ་གླིང་རྒྱ་གར་བྱང་ཕྱོགས་
162



ན་་་་་
སུ། ། བདག་གི་སྤྱན་དྲངས་རིགས་ཀྱི་བཙུན་མོར་འཛིན། ། སྙིང་ལ་
བརྩེ་བའི་ཡིད་འཕྲོག་ལྷ་མོ་འདི། །ཡབ་ཡུམ་གཉིས་ཀྱིས་ཐོན་ཕྱག་
སྩལ་ཏུ་གསོལ། ། ཞེས་ཞུས་པས་དྲི་ཟའི་རྒྱལ་པོ་ན་རེ། ཐག་རིང་
ཡུལ་ནས་བྱོན་པའི་སྐྱེས་པ་གསོན། །ང་ཡི་བུ་མོ་ཡིད་འཕྲོག་གཞོན་
ནུ་འདི། ། ཁྱེད་དང་ལས་སྨོན་ཅུང་ཟད་ལྡན་པ་ཡི། ། རྔོན་པས་་་་
བཟུང་བས་བུ་མོ་གདུང་བའི་སྐབས། །རྒྱལ་པོས་ནོར་གྱིས་བླུས་པའི་
བཀའ་དྲིན་ ཅན། ། བསམ་ཞིང་བཟང་ལན་རིན་ཆེན་ནོར་སྣ་་་་་་
དང༌། ། གསེར་དངུལ་དངོས་རིགས་ཁྱོད་ཀྱི་རེ་བ་སྐོང་། ། ཡིད་་་་
འཕྲོག་གཞན་དུ་གཏོང་ཐབས་མེད་པ་ཡིན། །བུ་མོ་འདི་ལ་ལྷ་ཡུལ་
གཞན་ནས་ཀྱང་། །དགོས་འདོད་རེ་བའི་སློང་མི་མང་བའི་ཕྱིར། །
ཡིད་འཕྲོག་རྒྱལ་སྲས་ཁྱེད་ལ་ཕུལ་གྱུར་ན། ། གཞན་ཕྱོགས་སྙིང་མི་
དགའ་བའི་ཁོང་ཁྲོ་ཡིས། ། གནས་འདིར་མི་དགེའི་གདུང་བ་སྣ་་་
ཚོགས་འབྱུང་། ། དེ་ལྟར་ཐུགས་ལ་ཆོངས་ཤིག་མིའི་རྗེ་བོ། ། ཞེས་
གསུངས་པས། ནོར་བཟང་ནས་འདི་སྐད་དོ། །རྒྱལ་པོས་དེ་ལྟར་
མ་གསུངས་བདག་ལ་གསོན། །ལས་ཀྱིས་བསྐོས་པའི་ཡིད་འཕྲོག་ལྷ་
མོ་འདི། ། སྙིང་ལ་བརྩེ་བས་གནས་འདིར་ཡོང་བ་ལས། ། སྟོབས་
འབྱོར་ནོར་གྱིས་འཕོངས་ནས་ཡོང་བ་མིན། ། ཡིད་འཕྲོག་འདི་ལ་
གཞན་གྱི་འཕྲེང་བ་ཡི། ། ལྷ་ཡུལ་ཀུན་ལ་མཐུ་ནུས་ཡོད་གྱུར་ན། །
ཚངས་འདུར་རིགས་ངན་ རྔོན་པས་བཟུང་བའི་སྐབས། ། འདིས་
མཚོན་ལྷ་ཡུལ་གཞན་གྱིས་མ་ཚོར་རམ། ། བུ་མོར་ཡབ་ཡུམ་གཉིས་
ཀྱིས་བཀའ་འཁྲོལ་ན། །གཞན་ཕྱོགས་གཟུགས་ཅན་གཟུགས་མེད་
གང་ལ་ཡང༌། །ནོར་བཟང་ཞུམ་པར་བྱེད་པའི་སྐྱེས་པ་མིན། ། དྲི་
ཟའི་རྗེ་འབངས་ལོངས་སྤྱོད་ལ་མཉེས་ན། །ཅི་འདོད་ནོར་གྱི་བཞེས་
པ་ང་ཡིས་བསྐོང་། ། ཡིད་འཕྲོག་ཐོན་ཕྱག་མི་རིང་མྱུར་དུ་སྩོལ། །
163



ཅེས་གསུངས་པས། ཡུམ་ཌཱ་ཀི་མས་འདི་སྐད་དོ། ། བྱང་ཕྱོགས་
རྒྱལ་སྲས་གཞོན་ནུ་བདག་ལ་གསོན། །ཡིད་འཕྲོག་ཐུགས་ལ་བརྩེ་བ་
བདེན་ན་ཡང་། ། བདག་ ཅག་ལྗོན་པའི་རྗེ་འབངས་ཀུན་ཚོགས་་་་
ནས། །བཀའ་གྲོས་དོན་ཚིག་ལེགས་ཉེས་རིམ་པར་འབུལ། ། ནོར་
བཟང་ཐག་རིང་ནས་བྱོན་སྐུ་ངལ་འདུག ། རེ་ཞིག་དྲི་ཟའི་ཡུལ་
འདིར་བཞུགས་ན་ལེགས། ། རྒྱལ་བུའི་ཐུགས་ལ་དེ་ལྟར་བཞག་ཀྱང་
འཚལ། །དེ་རིང་གཞོན་ནུ་དགྱེས་པའི་མཆོད་པ་འབུལ། །ཞེས་ཞུས་
ནས་ཟས་སྐོམ་རོ་མཆོག་ལྡན་པའི་ཟས་སྣ་དུ་མ་དང་དྲི་ཟའི་གླུ་་་
དབྱངས་རོལ་མོའི་རིགས་བྱེད་མང་པོས་ཡ་མཚན་དགྱེས་པའི་ལྟད་
མོས་ཉི་མ་སོང་བ་ཡང་མ་ཚོར་ཞིང་། གསོལ་སྟོན་གྲོལ་བསྟན་ཡིད་
འཕྲོག་འཁོར་བཅས་ཀྱིས་ནོར་བཟང་གཟིམ་ཆུང་དུ་སྤྱན་དྲངས།
དེ་ནས་ཞག་ཤས་ནོར་བཟང་ལྗོན་པའི་སྐྱེད་མོས་ཚལ་རྣམས་ལ་སྤྱན་
དྲངས་ཏེ་ཡིད་འཕྲོག་གིས་མཚོན་ལྷའི་བུ་དང་བུ་མོ་མང་པོས་གླུ་གར་
རྩེད་འཇོའི་སྒོ་ནས་དགྱེས་ཤིང་བག་འཕེལ་བའི་ཐབས་བྱས། ལྗོན་
པའི་ཡབ་ཡུམ་གཉིས་ཀྱིས་མཚོན་དྲི་ཟའི་གཙོ་བྱེད་ཀུན་ཡིད་འཕྲོག་
འཛམ་གླིང་དུ་གཏོང་མ་ཕོད་པའི་བཀའ་བགྲོས་པའི་ཚེ་ལ་ལས་ནི་
གཏོང་བར་མི་རིགས། ལ་ལས་ནི་གཏོང་བར་མི་ཕོད། འགའ་
ཞིག་གིས་ཡིད་འཕྲོག་གིས་ནོར་བཟང་ཐུགས་ནས་མི་གཏོང་བས་
ཡབ་ཡུམ་གྱིས་བཀའ་འདོམ་པར་རིགས་ཟེར། ལ་ལས་ནི་འཐབ་
པས་ཐུབ་ཟེར། འགའ་ཞིག་གིས་གནོད་སྦྱིན་གཞན་གྱིས་དམག་
སྐུལ་བ་ལེགས་ཟེར། གང་ཡང་ཁ་མི་འཆམ་པའི་ཚེ་ཡབ་དྲི་ཟ་རྟ་
མགོ་ཅན་ནས་འདི་སྐད་དོ། །ཚུར་ལ་ཉོན་དང་དྲི་ཟའི་རྗེ་འབངས་
རྣམས། །ཁོང་འཛམ་གླིང་མི་ཡི་རྗེ་བོ་དེ། །ཁོང་རྫུ་འཕྲུལ་ལྡན་པའི་
རྟགས་ཚང་ཞིང༌། །དེ་སྐྱེས་པ་གཞན་དང་ཅི་ལ་འདྲ། །གནས་འདི་
164



nr
ir
ir
རུ་ཐར་བའི་རྫུ་འཕྲུལ་དང༌། ། སྔོན་ ཤར་སྒོའི་ཐང་དུ་འབྱོར་པའི་
དུས། ། ཡོལ་འཛིན་གྱི་བློན་འབངས་ཀུན་འགྱེལ་ཞིང༌། །དེ་མཐོང་
བ་ཙམ་གྱིས་ང་སྙིང་འདར། །མི་དེ་ལ་དོ་བ་མེད་འདྲ་ཡང་། ། ཞག་
ཤས་ཤིག་རྩལ་སྣ་འགྲན་པ་ཡིན། ། རྩལ་སུ་མཐོ་ལ་བུ་མོ་སྟེར་ཟེར་
ནས། ། དོན་ ཐོབ་ན་ཐུབ་མིན་ཤེས་པ་ཡིན། ། ཞེས་ གསུངས་པས།
ལྗོན་པའི་རྗེ་བོ་རང་གིས་ཇི་གསུངས་ལ་ཀུན་ཁ་འཆམ་ནས་དྲི་ཟའི་
ཆབ་འོག་ན་ཡོད་པའི་བློན་འབངས་རྩལ་ལྡན་ཀུན་བསགས། དེ་
དག་གི་ནང་ནས་ཀྱང་ལྷག་པར་རྩལ་ཆེ་བ་མི་བཞི་བདམས། དེ་
རྣམས་རྒྱལ་ཕྲན་གཞན་གྱི་མི་སྣ་ཡིན་ཚུལ་བྱས། ཉིན་གཅིག་དྲི་
ཟའི་རྒྱལ་པོའི་དྲུང་ནོར་བཟང་ཚོམས་ཆེན་དུ་སྔོན་ལྟར་སྤྱན་དྲངས།
དེ་ཐོག་རྩལ་ལྡན་མི་བཞི་ཡང་གདན་འཕར་བརྒྱབ། གསོལ་སྟོན་
ཐོག་གླུ་གར་རོལ་མོ་སོགས་ལྟད་མོས་ཚིམ་པར་བྱས་ཏེ་དྲི་ཟའི་རྒྱལ་
པོས་འདི་སྐད་དོ། ། ཚུར་ལ་གསོན་དང་འཛམ་གླིང་རྒྱལ་པོའི་་་་་་
སྲས། ། ང་ཡི་བུ་མོ་ཡིད་འཕྲོག་ལྷ་མོ་འདི། ། དགོས་འདོད་སློང་མི་
མང་བས་བྱ་དཀའ་ཞིང་། ། གནོད་སྦྱིན་རྒྱལ་ཁག་གཞན་གྱི་བློན་པོ་
དང༌། །ནོར་བཟང་བཅས་པས་རྒྱལ་ཁག་ལྔ་འཛོམས་པས། །གཅིག་
ལ་བུ་མོ་སྦྱིན་ནི་བཞི་བློ་ཕམ། ། མི་འདོད་འཐབ་རྩོད་རྒྱུ་ལས་མི་་
འདས་ཤིང་། ། དེ་རིང་ནས་བཟུང་ཉིན་ཞག་དུ་མའི་རིང༌། ། ཁྱེད་
རང་རྒྱལ་ཁག་ལྔ་ཡིས་རྩལ་འགྲན་ནས། །དཔའ་རྩལ་སུ་ཆེ་དེ་ལ་
ཡིད་འཕྲོག་སྟེར། །དེ་ལྟར་ཐུགས་ལ་ཞོག་ཅིག་རྒྱལ་ཁག་ཚོ། །ཞེས་
གསུངས་པས་ནོར་བཟང་ན་རེ། ཚུར་ལ་གསོན་དང་དྲི་ཟའི་རྗེ་བོ་
ཉིད། །ཡིད་འཕྲོག་དོན་དུ་བདག་གི་སྲོག་ཀྱང་བསྡོས། །ཡུན་རིང་
གྲོགས་སུ་ སྡེབ་ནས་འདིར་ཡང་ཡོང༌། ། གཅིག་གྲོགས་གཅིག་གིས་
རྩོད་དོན་མེད་ན་ཡང་། །རྒྱལ་པོའི་ཐུགས་དགོངས་རྫོགས་ཕྱིར་རྩལ་
165



སྣའི་རིགས། ། སུ་དང་འཕྲད་རུང་ཇི་གསུང་དང་དུ་ལེན། ། ཞེས་་
གསུངས་པས། ཉིན་གཅིག་སྐྱེད་མོས་ཚལ་དུ་མདའ་རྩེད་བྱེད་ཅེས་
རྩལ་ལྡན་རྒྱལ་ཁག་བཞིས་མདའ་ཤིང་སྡོང་ལ་འཕངས་ནས་སྡོང་པོ་
གསུམ་རེ་ཕུག་པར་དཔའ་སྐད་འདོན་ནོ། །ནོར་བཟང་ནས་སྡོང་པོ་
སོ་སོར་ལྕགས་སླང་རེ་བཀབ་ཐོག་དེར་མདའ་བསྣུན་པས་ཤིང་སྡོང་
དགུ་དང་ལྕགས་ སླང་བཅས་ཆབས་ཅིག་མདས་ ཕུག་ པས་ཀུན་ ཧ་
ལས་ཤིང་བག་ཁུམ་པར་གྱུར། ནོར་བཟང་ནས་འདི་སྐད་དོ། ། སོ་
སོས་མདའ་འཕངས་པའི་སྡོང་པོ་རྩ་རྩེར་སྐྱོན་མེད་པར་ཁྱེར་ལ་རྒྱལ་
པོའི་དྲུང་དུ་ཤོག་གསུངས་ནས་ནོར་བཟང་ནས་མདའ་འཕངས་པའི་
སྡོང་པོ་དགུ་པོ་དེ་ཡོལ་མོ་འཐེན་པ་ལྟར་བཏོན་ནས་ཤར་སྒོའི་ཐང་དུ་
འཕངས། ཕོ་རྩལ་ལྡན་གཞན་གྱིས་རང་རང་གིས་མདའ་འཕངས་
པའི་སྡོང་པོ་སྒུལ་སྐྱོད་ཀྱང་མ་ཐུབ། ལྗོན་པའི་རྗེ་འབངས་དེར་
འདུས་ཀུན་ནོར་བཟང་གི་ཤེད་སྟོབས་ལ་ཧ་ལས་ཤིང༌། དྲི་ཟའི་རྗེ་
བོའི་མདུན་དུ་ནོར་བཟང་ནས་འདི་སྐད་དོ། །ཚུར་ལ་གསོན་དང་དྲི་
ཟའི་རྗེ་འབངས་རྣམས། ། སྔོན་དུ་རྒྱལ་བུ་ཆེན་པོས་བཀའ་བཞེས་
སུ། །རྒྱལ་ཁག་ལྔ་ཡི་མི་སྣ་རྩལ་ལྡན་རྣམས། །རྩལ་སྣ་བསྡུར་བའི་སུ་
ཐོན་བུ་མོ་སྟེར། །དེ་མིན་བུ་མོ་སྟེར་བ་མི་རིགས་ཞེས། །ལན་གཅིག་
རྒྱལ་པོའི་བཀའ་ལ་འགྱུར་མི་སྲིད། ། དེ་རིང་རྩལ་སྣ་འགྲན་པའི་ཕོ་
ཁྱད་དེ། ། ཁྱེད་ཅག་རྗེ་འབངས་ཀུན་གྱིས་ཤེས་ལགས་སམ། །ཡིད་
འཕྲོག་བདག་ལ་ཐོབ་བོ་ཁྱེད་ཅག་ཀུན། ། མཛུབ་མོ་ཁ་རུ་ཆུག་ལ་སོ་
སོར་ལོག ། ལས་ཀྱིས་བཀོད་པའི་ཡིད་འཕྲོག་ལྷ་མོ་ལ། །ཡབ་ཡུམ་
གཉིས་ཀྱི་ཐོན་ཕྱག་མི་རིང་བར། ། བཀའ་གསལ་འདི་ཀུན་འཛོམས་
སར་སྩལ་དུ་གསོལ། ། ཞེས་ཞུས་པས། དྲི་ཟའི་རྗེ་བོ་ནི་ཁ་སྐྱེངས་
ཏེ་ཅི་ཡང་མ་གསུངས། དྲི་ཟའི་བློན་པོ་ཐོན་བ་བློ་གྲོས་དཔལ་ཞེས་
166



པ་ནས་འདི་སྐད་དོ། ། ཚུར་ལ་གསོན་དང་དྲི་ཟའི་རྗེ་འབངས་་་་
ཀུན། །ལྷ་སྲས་ཡིད་འཕྲོག་ལྷ་མོ་ཞེས་པ་འདི། །རྩལ་སྣ་འགྲན་པས་
སུ་ཐོབ་འབུལ་བ་ཡིན། ། རྒྱལ་མཆོག་ཡབ་རྗེའི་བཀའ་ལ་ཕེབས་ན་
ཡང་། །དེ་རིང་རྩལ་སྣ་གཅིག་ལ་ངེས་པ་མེད། །ད་དུང་རྩལ་སྣ་གང་
ལ་འགྲན་པ་ནས། ། ཀུན་ལ་ནོར་བཟང་ཐོན་ན་འབུལ་བ་ཡིན། ། དོ་
ནུབ་སོ་སོའི་གནས་ལ་ཕྱག་ཕེབས་ཤིག ། ཅེས་ཞུས་པས། ནོར་
བཟང་ན་རེ། ལེགས་པར་དགོངས་དང་དྲི་ཟའི་རྗེ་འབངས་་་་་
ཀུན། །ང་ཉིད་འཛམ་ གླིང་རྒྱ་གར་བྱང་ཕྱོགས་སུ། ། བཀའ་དྲིན་་
ཅན་གྱི་ཡུམ་ཆེན་ཨ་མ་ལུས། ། སེམས་ཀྱི་མི་བཟོད་ཡུལ་དེར་འགྲོ་
དགོས་ལ། ། ཡིད་འཕྲོག་ སྟག་ ཤར་ལྗོན་པའི་རྗེ་བོ་ཡང་། ། འདོད་
པར་ཡོད་ན་ང་ཡིས་ལག་ན་འདུག། དོན་མེད་གཅིག་སེམས་གཅིག་
གིས་དཀྲུག་པ་ལ། །དགོས་དོན་ཡོད་ན་ད་དུང་འགྲན་པས་ཆོག །
ཅེས་ ཅུང་ཟད་ཁྲོ་ཉམས་མཛད་པས་དེ་འཕྲལ་ཡིད་འཕྲོག་ འཁོར་ .
གྱིས་ནོར་བཟང་གཟིམ་ཆུང་དུ་སྤྱན་དྲངས། དེ་ནུབ་དྲི་ཟའི་རྗེ་
འབངས་ཀུན་ཚོགས་ནས་ཇི་ལེགས་ཀྱི་བཀའ་གྲོས་ཤིང་། འགའ་
ཞིག་ནི་མི་དེར་ཚངས་པ་དང་བརྒྱ་བྱིན་གཉིས་ཀྱི་མཐུ་ཡིན་པས་་
གཞན་གྱིས་ག་ལ་ནུས་ཟེར། འགའ་ཞིག་གིས་ཡིད་འཕྲོག་མའི་
ཕྱིར་དྲི་ཟའི་རྒྱལ་པོ་ཡང་ཤོར་བར་ཉེ་བ་ཞེས་གང་དྲག་གིས་ཀུ་ཅོས་
འགེངས་ཞིང༌། ཡུམ་ཌཱ་ཀི་མས་འདི་སྐད་དོ། །ཚུར་ལ་གསོན་དང་
དྲི་ཟའི་རྗེ་འབངས་ཀུན། ། ནོར་བཟང་ཞེས་བྱའི་སྤྲུལ་པའི་རྗེ་བོ་
དེ། ། མི་ཐུབ་རྩལ་སྣ་འགྲན་པ་ཁྱོད་ཀུན་འཁྲུལ། ། སང་ཉིན་ ཤར་
སྒོའི་ཐང་དུ་མིའམ་ཅི། ། མཆོག་དམན་བུ་མོ་མང་པོ་ཚོགས་པའི་
དབུས། །དེ་ཁྲོད་ཡིད་འཕྲོག་བཞག་ནས་རྒྱལ་ཁག་ལྔའི། །རང་རང་
མདའ་དར་ནམ་མཁར་འཕངས་པ་ཡིས། སོ་སོའི་མདའ་དར་གང་
167



བབས་བུ་མོ་སྟེར། །དེ་མིན་སུ་ལ་ཡིད་འཕྲོག་སྟེར་བ་མིན། ། སྔོན་
ལས་ཡོད་ན་ཡིད་འཕྲོག་ལ་བབས་ན། ། དེ་ལ་སྟེར་ལས་བྱ་ཐབས་
གཞན་མ་མཆིས། །དེ་བཞིན་ཁོ་མོའི་བསམ་པའི་འཆར་གཞི་ལ། །
རྗེ་འབངས་ཀུན་གྱིས་ལེགས་པར་དགོངས་སུ་ གསོལ། ། ཞེས་་་་་་་་
གསུངས་པས། ཀུན་ཡུམ་གྱིས་གསུངས་པ་དེར་འཐད་པ་ཞིག་བྱུང་
ནས་ལྷ་མོ་མང་པོའི་ཁྲོད་དུ་བར་སྣང་ལ་མདའི་བསྐུར་བས་སུ་ལ་
འབབ་པ་སྲིད། གཞན་གང་དུ་བབ་ཀྱང་དེ་རྣམས་ཀྱི་ཁྲོད་ནས་
ཡིད་འཕྲོག་ གཅིག་པོར་འབབ་པ་མི་སྲིད། ཞེས་ཀུན་ཁ་ འཆམ་
ནས་དེར་སང་ཉིན་ནོར་བཟང་གིས་མཚོན་ཀུན་དྲི་ཟའི་རྗེ་བོའི་དྲུང་
དུ་སྔར་བཞིན་ཚོགས་ནས་ཡབ་རྟ་མགོ་ཅན་གྱིས་འདི་སྐད་དོ། །ནོར་
བཟང་གཙོ་བྱས་འདིར་འདུས་ཀུན་ཉོན་དང་། ། ཁ་སང་མདའ་རྩལ་
འགྲན་པས་ནོར་བཟང་ཐོན། ། ད་དུང་རྩལ་སྣ་འགྲན་འོས་མང་ན་
ཡང་། །རྩལ་སྣ་རེ་ལ་མི་རེ་ཐོན་པ་དགོས། །དེ་ཡང་བྱེད་དཀའ་ཟེར་
བའི་རྒྱུར་འདུག་ཅིང་། ། ད་ལྟ་དཀོན་མཆོག་རྣམ་གསུམ་དཔང་་་་
བཙུགས་ནས། ། ཤར་སྒོའི་ ཐང་དུ་ དྲི་ཟའི་ མཛེས་མའི་རིགས། །
ཆབས་ཅིག་ཀུན་འདུས་དེ་ཁྲོད་ཡིད་འཕྲོག་བཞག ། རྒྱལ་ཁག་ལྔ་
ཡིས་སོ་སོའི་མདའ་བསྡུས་ནས། །དེ་ལ་དར་སྣ་ལྔ་ཡིས་བརྒྱན་པར་
བྱས། ། མདའ་ལྔ་བར་སྣང་མཚམས་སུ་བསྐུར་བ་ཡིས། ། སོ་སོའི་་
མདའ་དེ་གར་བབ་སྟེར་རྒྱུ་བྱེད། །དེ་ཚེ་ཡིད་འཕྲོག་མ་ལ་བབ་གྱུར་
ཀྱང་། །ང་ཉིད་འཕྲེང་བར་མི་བྱ་སྟེར་བ་ཡིན། ། ལུགས་གཞན་མ་
མཆིས་སོ་སོས་མདའ་མོ་ལ། ། དར་སྣས་བརྒྱན་ཏེ་སང་ཉིན་ཁྱེར་ལ་
ཤོག ། ཅེས་བཀའ་བསྩལ་བས། ནོར་བཟང་ན་རེ། ལན་་
གཅིག་དགོངས་དང་དྲི་ཟའི་རྗེ་བོ་ཉིད། །བདག་དང་ཡུན་རིང་སྡེབ་
པའི་ཡིད་འཕྲོག་འདི། ། གཞན་ཕྱོགས་གཏོང་བར་སྲིད་པར་གྱུར་
168



22
ལགས་ཀྱང༌། ། དྲི་ཟ་རང་ཡུལ་རང་གིས་འཛིན་འདོད་ན། ། དོན་
མེད་ཁ་བདེ་རྫུན་གྱི་ལས་མི་བྱ། ། སྒྱུ་རྩལ་འགྲན་པའི་འོས་ཡོད་སུ་
སླར་ཡང་། ། མི་ཕོ་རྩལ་སྣ་གང་ལ་འགྲན་ན་ཡང་། །ང་འོ་ཞེས་པའི་
འདི་དབུས་རྩལ་ལྡན་སུ། །ཁས་ལེན་གདེང་དང་ལྡན་ན་ད་དོན་ཤོག
། ཅེས་ནོར་བཟང་ནས་བཀའ་བསྩལ་བས། ཡིད་འཕྲོག་མ་ན་རེ།
འདིར་འདུས་ལྷ་མིའི་རྗེ་འབངས་ཀུན་གསོན་དང༌། །ཅིར་ཡང་བུ་
མོའི་ལུས་ལས་གཞན་པ་མེད། །སྒོས་སུ་ཡིད་འཕྲོག་རང་ལུས་དགྲ་རུ་
ལང་། ། མཐོ་བ་ལྷ་མིའི་དེད་དཔོན་འཐབ་རྩོད་བཟོ། ། དམའ་བ་
རིགས་ངན་རྔོན་པའི་ཞགས་པས་ཟིན། །བུ་མོས་ཡབ་ཡུམ་ཐུགས་
རྒྱུད་དཀྲུགས་གྱུར་ན། །བདག་ཉིད་དོན་ཆེད་གང་འགྲོ་མ་ཤེས་་་་
པའི། ། ད་ལན་ཡབ་ཆེན་བཀའ་ཡི་ཚིག་དོན་ལ། ། མཆོག་གསུམ་་
དཔང་དུ་བཙུགས་ནས་མདའ་མོ་དེ། ། གར་བབ་བུ་མོ་གནང་བའི་
བཀའ་ཚིག་ལ། ། འགྱུར་མེད་རྗེ་འབངས་ཀུན་གྱིས་གནས་དགོས་
སོ། ། མཚུངས་བྲལ་ནོར་བཟང་གཞོན་ནུ་ཁྱེད་ནས་ཀྱང་། ། གོང་་
དོན་ཐུགས་ལ་ཞོག་ཅིག་བཀའ་དྲིན་ཅན། །ཞེས་ཚིག་དོན་འགྱུར་བ་
མེད་པར་ཐག་བཅད། ནོར་བཟང་ཡིད་འཕྲོག་འཁོར་བཅས་ཀྱིས་
གཟིམ་ཆུང་དུ་སྤྱན་དྲངས། དྲི་ཟའི་རྗེ་བོ་ནས་ཆབ་འབངས་ཀྱི་
མཛེས་མའི་རིགས་གནངས་ཉིན་ཤར་སྒོའི་ཐང་དུ་ཆབས་ཅིག་འཛོམ་
དགོས་པའི་གསུང་བརྡ་མཛད། ནོར་བཟང་གིས་གཟིམ་ཆུང་དུ་
ཕྱག་མདའ་སྒྲོ་མདེའུ་ལྟོང་གསུམ་གང་ལ་ཡང་ཉམས་ཆག་མེད་པ་
ཞིག་ལ་དར་ཚོན་ཁ་དོག་སྣ་ལྔས་བརྒྱན་ཏེ་འབྲུ་སྣའི་ཁར་བཙུགས་
དེའི་མདུན་དུ་མཆོད་པ་རྣམ་གྲངས་དུ་མ་བཤམས་ནས་ནོར་བཟང་
ཡིད་འཕྲོག་གཉིས་ཀའི་ལྷག་བསམ་སྣོད་གཅིག་ཏུ་དཀར་བའི་ཕྱོགས་
བཅུའི་རྒྱལ་བ་སྲས་བཅས་ཀྱིས་མཚོན་སྐྱབས་ཡུལ་ཀུན་ལ་བྱེ་བྲག་མི་
169



བ
དགོས་པའི་ཐུགས་སྨོན་གནང་ཞིང་། དེ་ནས་ཤར་སྒོའི་ཐང་དུ་དྲི་
ཟའི་རྗེ་བོས་མཚོན་ཀུན་འཛོམས་ཐོག་ལྗོན་པའི་ཡུལ་གྱི་མཛེས་མ་ཇི་
ཡོད་ཕྱོགས་གཅིག་ཏུ་བསྒྲིགས། གྲངས་ཆིག་སྟོང་ལྔ་བརྒྱར་ཉེ་བ་
བྱུང་བས། དེ་ཁྲོད་ཡིད་འཕྲོག་བཞག་དོན་འདི་ལྟར་ཡིན་ཚུལ་
གྱིས་དྲིལ་བསྒྲགས་པས་དྲི་ཟའི་བུ་མོ་བྱིངས་རྣམས་ནི་ནོར་བཟང་གི་
མདའ་དེ་ང་ལ་བབ་ཨེ་ཡོང་བསམ་པའི་རེ་བ་བྱེད་ཅིང་འགའ་ཞིག་ནི་
ཚིག་ ཏུ་བརྗོད་པའི་ཚེ་ན། ནོར་བཟང་ཟེར་བའི་ རྒྱལ་བུ་ ཕ་གི་་
གཏན་གྲོགས་མ་བྱུང་ཡང་ཉིན་གཅིག་ཁྱིམ་དུ་ལྷན་ཅིག་སྡོད་རྒྱུ་བྱུང་
ན་ཨང་ཟེར། འགའ་ཞིག་ནི་དེའི་ལུས་ཀྱི་ཆ་ཤས་ཙམ་རེག་རྒྱུ་བྱུང་
ན་ཟེར། ཀུན་ནོར་བཟང་ལ་ལྟ་བཞིན་མགུ་བར་བྱེད་ཅིང་ལྷ་མིའི་
རྒྱལ་ཁག་ལྔ་སོ་སོའི་མདའ་དྲི་ཟའི་རྗེ་བོའི་ཕྱག་ཏུ་ལྷན་ཅིག་བཞེས་
པའི་ཚེ་ནོར་བཟང་ན་རེ། ཕྱོགས་བཅུའི་རྒྱལ་བ་སྲས་དང་སློབ་
མར་བཅས། །དེ་རིང་མདའ་མོ་འདི་ལ་བྱིན་གྱིས་རློབས། །བླ་མ་ཡི་
དམ་མཁའ་འགྲོ་སྲུང་མར་བཅས། ། དེ་རིང་མདའ་མོ་འདི་ལ་བྱིན་
གྱིས་རློབས། ། དྲང་སྲོང་ཆེན་པོ་བློ་གྲོས་རབ་གསལ་གྱིས། ། དེ་རིང་
མདའ་མོ་འདི་ལ་བྱིན་གྱིས་རློབས། །ཤར་ནས་རྡོ་རྗེ་སེམས་དཔའི་ལྷ་
ཚོགས་ཀྱིས། །དེ་རིང་མདའ་མོ་འདི་ལ་བྱིན་གྱིས་རློབས། ། ལྷོ་ནས་
རིན་ཆེན་འབྱུང་ལྡན་ལྷ་ཚོགས་ཀྱིས། །དེ་རིང་མདའ་མོ་འདི་ལ་བྱིན་
གྱིས་རློབས། ། ནུབ་ནས་སྣང་བ་མཐའ་ཡས་ལྷ་ཚོགས་ ཀྱིས། ། དེ་་
རིང་མདའ་མོ་འདི་ལ་བྱིན་གྱིས་རློབས། །བྱང་ནས་དོན་ཡོད་གྲུབ་
པའི་ལྷ་ཚོགས་ཀྱིས། །དེ་རིང་མདའ་མོ་འདི་ལ་བྱིན་གྱིས་རློབས། །
དབུས་ནས་རྣམ་པར་སྣང་མཛད་ལྷ་ཚོགས་ཀྱིས། །དེ་རིང་མདའ་མོ་
འདི་ལ་བྱིན་གྱིས་རློབས། ། འཛམ་གླིང་གཞི་བདག་བརྟན་མ་བཅུ་
གཉིས་ཀྱིས། །དེ་རིང་མདའ་མོ་འདི་ལ་བྱིན་གྱིས་རློབས། །བདག་
170



གི་རིགས་ལ་འགོ་བའི་སྲུང་མ་དང༌། །ཁྱད་པར་གེར་མཚོ་གཉན་པོ་
འཁོར་བཅས་ཀྱིས། །དེ་རིང་མདའ་མོ་འདི་ཡི་འཕྲིན་ལས་སྒྲུབས། །
ང་དང་ལྷ་སྲས་ཡིད་འཕྲོག་མཛེས་མ་ཡི། ། ལྷག་བསམ་སྣོད་གཅིག་
དཀར་བའི་བསམ་དོན་དེ། ། དེ་རིང་མདའ་མོ་འདི་ཡིས་ད་སྒྲུབས་
ཤིག ། ཅེས་སྨོན་ནས་ཕྱོགས་བཞིར་འཐོར་བ་དང་དུས་མཚུངས།
དྲི་ཟའི་རྒྱལ་པོ་རྟ་མགོ་ཅན་གྱིས་ཐུགས་སྨོན་དང་བཅས་མདའ་ལྔ་
བར་སྣང་ལ་བསྐུར་བས་གཞན་གྱི་མདའ་རྣམས་ནི་མདུང་གང་ཙམ་
གྱི་བར་སྣང་ནས་ས་ལ་ལྷུང་། ནོར་བཟང་གི་ཕྱག་མདའ་དེ་རིང་
པོའི་སར་བར་སྣང་ལ་ཕྱིན། སླར་ཡང་བསྐོར་བ་དང་བཅས་ཡིད་
འཕྲོག་མའི་ཐོག་ཏུ་བབས། དར་རྣམས་ཡིད་འཕྲོག་མའི་མགུལ་དུ་
དཔའ་དར་གཡོགས་པ་བཞིན་བབས་བྱུང་བས་དེར་འདུས་ཀུན་ཡ་
མཚན་ཞིང་ཡིད་ཆེས་པར་གྱུར། ནོར་བཟང་ནས་འདི་སྐད་དོ། །
ཚུར་ལ་དགོངས་དང་དྲི་ཟའི་རྗེ་འབངས་ཀུན། །ཐོག་མེད་ལས་ཀྱིས་
བསྐོས་པའི་ཡིད་འཕྲོག་འདི། ། ཁྱོད་ཀུན་ལོག་པར་བསམ་པས་ཕྲལ་
འདོད་ཀྱང་། ། བདག་ལ་དཀོན་མཆོག་གསུམ་པོས་དེ་རིང་་་་་་་་་
གནང༌། ། ཡིད་ཆེས་ཀུན་གྱིས་མཐོང་ཐོས་བྱུང་ལགས་སམ། ། བུ་་
མོར་ཡབ་ཡུམ་ཐོན་ཕྱག་མྱུར་དུ་མཛོད། །ནོར་བཟང་མི་སྡོད་བྱང་
ཕྱོགས་ཡུལ་དུ་འགྲོ ། ཞེས་གསུངས་པས། དྲི་ཟའི་རྗེ་བོ་ན་རེ།
རྫུ་འཕྲུལ་དཔའ་རྩལ་ལྡན་པའི་ནོར་བཟང་གསོན། །བདག་གི་བུ་མོ་
ཡིད་འཕྲོག་ལྷ་མོ་དེ། །ཁྱོད་དང་ལས་དབང་བཙན་པོས་འབྲེལ་ལམ་
སྲིད། །ནོར་བཟང་རེ་བ་བསྐོང་བའི་འདོད་དོན་དེ། ། དེ་རིང་ཀུན་
གྱིས་མཐོང་བ་དེ་ཡིན་མོད། །ཁྱོད་མིན་གཞན་གྱིས་རེ་བའི་བསམ་པ་
དེ། ། བློ་ཐག་ཆོད་ལ་རང་རང་གནས་སུ་སོང་། །ནོར་བཟང་བཀའ་
བཞིན་བུ་མོ་རྫོང་བ་ཡིས། །མི་རིང་མྱུར་དུ་བྱེད་པའི་ཁས་ལེན་ནོ། །
R
ན་ན
4
1



ཞེས་དེ་ནུབ་སོ་སོར་ཕྱིར་དེངས། ། སང་ཉིན་ཡིད་འཕྲོག་མ་ལ་ཡབ་
ཡུམ་གྱི་དྲུང་དུ་ཕེབས་གསུངས་ནས་ཡབ་ན་རེ། ཨེ་མ་བུ་མོ་ཡིད་
འཕྲོག་ང་ལ་ཚུར་ཉོན་དང༌། ། འཛམ་གླིང་རྒྱལ་པོའི་སྤྲུལ་པ་ཆོས་
རྒྱལ་དེ། །ཁྱོད་ཀྱི་གྲོགས་སུ་བྱུང་བ་མཚར་འདུག་ཅིང་། །དེ་འདྲའི་
རྩལ་དང་ཡོན་ཏན་བསམ་པ་ན། །ཁམས་གསུམ་འདི་ན་འགྲན་ཟླ་མ་
མཆིས་ཤིང་། །ཡིད་འཕྲོག་ཁྱོད་ནི་ལྷ་མིའི་སྲས་ཀྱི་མཆོག །སྙིང་ལ་
བརྩེ་ཡང་གཏོང་ལས་ཐབས་མ་མཆིས། །ཡིད་འཕྲོག་སྐལ་ལྡན་ཁྱོད་
ལ་རིན་ཆེན་ནོར་སྐལ་རིགས། ། ཅི་འདོད་ཡབ་ཡུམ་གཉིས་ཀྱིས་སྟེར་
བ་ཡིན། །ནོར་བཟང་དང་བཅས་འཛམ་བུའི་གླིང་དུ་སོང་། །གང་
བསམ་འདོད་ཡོན་ཅི་དགོས་ད་སྨོས་ཤིག །ཅེས་བཀའ་བསྩལ་བས་
ཡིད་འཕྲོག་མ་ན་རེ། འཁོར་མེད་བཀའ་དྲིན་ཅན་གྱི་ཡབ་ཡུམ་
གཉིས། ། ན་ཆུང་ཡིད་འཕྲོག་བདག་ལ་སྙན་གསོན་དང་། ། བདག་
ཉིད་སྔོན་བསགས་བཟང་པོའི་མཐུ་དཔལ་ལས། ། བསྐྲུན་ཏེ་ལྷ་ཡི་
སྲས་སུ་སྐྱེས་ན་ཡང་། ། འཛམ་གླིང་མི་ཡི་ཡུལ་དུ་འགྲོ་དགོས་ནི། །
སྔོན་ལས་བཟློག་མེད་ཡབ་ཡུམ་བཀའ་དྲིན་ཞུ། །འདི་ཡི་སྐྱབས་རྟེན་
བུ་མོའི་ནོར་སྐལ་དུ། ། སྐུ་གསུང་ཐུགས་ཀྱི་བྱིན་རྟེན་ཐུགས་རྗེས་་
གཟིགས། །དེ་མིན་ཞུ་འོས་གང་ཡང་ཡོད་མ་ཡིན། །ཞེས་ཞུས་ཤིང༌།
དེ་ནས་ནོར་བཟང་དང་ཡབ་ཡུམ་གཉིས་ཀྱིས་ཐོན་ཕྱག་ཙམ་དུ་གྲ་
སྒྲིག་རྣམས་སྔོན་དུ་ཟིན་པར་བྱས། ཉིན་ཞིག་ཚོམས་ཆེན་དུ་་་་
གསོལ་སྟོན་རྒྱས་པར་བཤམས། ལྗོན་པའི་ཡབ་ཡུམ་གཉིས་ཀྱིས་
མཚོན་རྗེ་འབངས་ཀུན་འཛོམས་ཐོག་ནོར་བཟང་ཡིད་འཕྲོག་གཉིས་
ཀྱང་སྤྱན་དྲངས། ཕེབས་རྫོང་གི་གནང་ཆ་རྟེན་སྐལ་མགུལ་དར།
གསེར་དངུལ་རིན་ཆེན་རིགས་སུ་མང་བ་དང་། དར་ཟབ་ཁྱུ་་་་
མཆོག་ཤིང་རྟ་ལ་སོགས་བསམ་གྱིས་མི་ཁྱབ་པ་དང་བཀའ་བསྩལ་
172



བའི་ཐོག ཡབ་ནས་འདི་སྐད་དོ། །ཨེ་མ་གསོན་དང་འཛམ་གླིང་
རྒྱལ་པོའི་སྲས། ། ང་ཡི་བུ་མོ་ཡིད་འཕྲོག་གཞོན་ནུ་དང༌། ། ཁྱེད་་་་
གཉིས་ལས་སྨོན་ལྡན་པའི་རྟེན་འབྲེལ་གྱི། ། ལྷ་སྲས་མི་རྗེའི་བཙུན་
མོར་བྱུང་བ་འདི། ། སྔ་ཕྱིར་ཡོང་རྐྱེན་གང་ལའང་གཞིགས་ གྱུར་་་་
ན། ། འགྲོ་བའི་དོན་ཆེན་ཡོང་བའི་རྟགས་ཚང་ཞིང༌། ། ཁྱད་པར་
ཡིད་འཕྲོག་ཡིད་ལ་དེ་ལྟར་ཞོག ། ཡིད་འཕྲོག་ཡབ་ཡུམ་ཡིད་ལ་
འཕྲེང་ན་ཡང་། །ལས་ཀྱི་རླུང་ཤུགས་སུས་ཀྱང་མི་ལྡོག་པས། །ནོར་
བཟང་རེ་བ་སྙིང་རྗེས་བུ་མོ་རྫོང་། ། ཁྱེད་གཉིས་ལྷག་བསམ་སྣོད་
ཅིག་དཀར་བ་ཡིས། ། སྐྱོན་བྲལ་ཡོན་ཏན་ཚོང་བའི་དམ་ཚིག་ལ། །
ནམ་ཡང་ཐེ་ཚོམ་སེལ་གྲིབ་མ་དགོས་པའི། ། སླར་ཡང་རྟེན་འབྲེལ་
དོན་ཆེན་འགྲུབ་པར་ཤོག །དཀར་ནག་ལས་འབྲས་འཁོར་འདས་
རྩ་བ་ཡིན། ། རྒྱུ་འབྲས་ཞིབ་ཏུ་རྩི་དགོས་ཡིད་འཕྲོག་མ། །ནམ་ཡང་
བསླུ་མེད་དཀོན་མཆོག་རྣམ་གསུམ་ལ། །བློ་ཕུགས་རྒྱུན་ནས་གཏོད་
དགོས་ཡིད་འཕྲོག་མ། ། མཁའ་མཉམ་སེམས་ཅན་ཕ་མ་སྤྱི་མཐུན་
ལ། ། ཕྱོགས་མེད་སྙིང་རྗེས་སྐྱོང་དགོས་ཡིད་འཕྲོག་མ། ། སེར་སྣའི་
ནོར་རྫས་དམྱལ་བའིཁུར་པོ་ཡིན། ། ཅི་བྱུང་མཆོད་སྦྱིན་ཐོངས་ཤིག་
ཡིད་འཕྲོག་མ། །ཕྱི་དགྲ་འཛད་མེད་ཆུ་ཡི་གཉེར་མ་འདྲ། ། འཐུལ་
དུས་ཀུན་ལ་མེད་དོ་ཡིད་འཕྲོག་མ། །ནང་དགྲ་དུག་ གསུམ་ཉོན་་
མོངས་དགྲ་བོ་དེ། ། བདག་མེད་རང་བློས་བཏང་ན་འཐུལ་་་་་་་
ཡིན། ། ཚེ་འདིའི་བྱ་བ་སྒྱུ་མའི་རྨི་ལམ་ཡིན། ། ཞེན་ཆགས་ཕྱོགས་
ལྟུང་སྤོངས་ཤིག་ཡིད་འཕྲོག་མ། ། ཞེས་བཀའ་དང་བཀའི་རྟེན་སྐལ་
དུ། དམ་ཆོས་དཀོན་མཆོག་བརྩེགས་པ་དེ་ཡབ་ཀྱི་ཕྱག་བསྟར་མ་
ཡིད་འཕྲོག་གི་དབུ་གཙུག་ཏུ་བསྩལ་བས་ཡིད་འཕྲོག་མས་ཕྱག་ཐལ་
མོ་སྦྱར་ནས་འདི་སྐད་དོ། ། ཐབས་དང་ཤེས་བྱའི་ཐུགས་བསྐྱེད་་་་
173



བཟང་ པོ་ ཡིས། ། ཀུན་ལ་ རིས་ མེད་ བརྩེ་ བའི་ ཐུགས་ རྗེ་ ཅན། །
གནོད་སྦྱིན་དེད་དཔོན་ཡོངས་ཀྱི་མཆོག་གྱུར་པ། །བཀའ་དྲིན་ཅན་
གྱི་ཡབ་ཆེན་བདག་ལ་གསོན། །ཁོ་མོར་ཡབ་ཡུམ་གཉིས་ཀྱི་ཐུགས་རྗེ་
ཡིས། །བརྩེ་ལྡན་གཅེས་པར་བཟུང་བའི་དྲིན་ལ་བརྟེན། ། དྲི་ཟའི་
མཆོག་དམན་ཀུན་གྱིས་མཐོང་དུ་གྱུར། ། དེ་བཞིན་སྐྱིད་པའི་ཕུན་
སུམ་ཚོགས་ན་ཡང་། ། སྔོན་ལས་དབང་གིས་རིགས་ངན་རྔོན་པས་
བཟུང་། །འོན་ཏེ་དྲང་སྲོང་ཆེན་པོའི་བཀའ་ལུང་གི །འཛམ་གླིང་
རྒྱལ་པོ་ཁོང་གི་གྲོགས་སུ་བྱུང༌། །ནག་ཕྱོགས་བདུད་ཀྱི་བར་གཅོད་
མཐུ་ཆེ་བས། ། རྐྱེན་ངན་སྔོན་བྱུང་དགོངས་མངགས་ལྟར་ལགས་
ཀྱང༌། ། སྐྱིད་སྡུག་བུ་མོ་བདག་ལ་ལན་འགའ་བྱུང་། །ནོར་བཟང་
གཞོན་ནུ་འདི་དང་ཕྲད་པ་ནི། །བུ་མོ་བདག་གི་བློར་ཡང་མ་མཆིས་
པས། ། ཡབ་ཀྱི་བཀའ་བཞིན་བུ་མོས་བློ་ལ་བཅངས། ། ཡབ་ཆེན་་
ཞབས་པད་བསྐལ་བརྒྱར་བརྟན་པ་དང་། །མཛད་འཕྲིན་རྒྱས་ཤིང་
བདག་ ཅག་ སེམས་ཅན་ལ། ། ཐུགས་རྗེའི་ཆུ་འཛིན་འཁྲིགས་པའི་
ཀློང་དཀྱིལ་ནས། །བདེ་སྐྱིད་ཁ་ཆར་རྒྱུན་དུ་འབེབས་པར་ཤོག །
ཅེས་ཕྱག་འཚལ་བས་ཡང་ཡུམ་ཌཱ་ཀི་མས་ཡིད་འཕྲོག་ལ་རྟེན་སྐལ་དུ་
སྩོལ་རྒྱུའི་གཡུ་ཡི་སྒྲོལ་མ་གསུང་བྱོན་ཕྱག་ཏུ་བཞེས་ནས་འདི་སྐད་
དོ། ། སྙིང་དང་འདྲ་བའི་བུ་མོ་ཡིད་འཕྲོག་མ། ། ཁྱོད་ཉིད་ཕྱིན་པ་
བསྟུན་གྱི་དང་པོ་ཡིན། ། བདག་ ཅག་ཡབ་ཡུམ་གཉིས་ལ་གུས་པ་་
དང་། ། དཔོན་ལ་བརྩེ་ཞིང་འབངས་ལ་སྙིང་རྗེ་ལྡན། །བྱེད་བཟང་
མཛེས་མའི་ཡོན་ཏན་ལ་གཞིགས་ན། །གཞན་ཕྱོགས་གཏོང་བ་སྙིང་
ནས་བཟོད་དཀའ་ཡང་། ། རང་ཡུལ་ཕ་མ་ལ་སོགས་ཀུན་བསྐྱུར་་་
ནས། ། མི་ཡུལ་གཞན་ལ་བློ་རྩེ་གཏོད་པ་འདི། །རང་ཅག་བུད་མེད་
ཀུན་གྱི་ཆོས་ཉིད་ཡིན། ། ངལ་བར་མི་བྱ་ཨ་མའི་གཏམ་འདི་་་་་
174



ཉོན། །ནོར་བཟང་ཞེས་བྱའི་སྤྲུལ་པའི་ཆོས་རྒྱལ་འདི། ། ཁྱོད་དང་
ལས་སྨོན་ལྡན་པའི་ཡོང་རྐྱེན་འདི། ། བཟློག་པར་དཀའ་བའི་མཛད་
བབ་ལ་གཞིགས་ཀྱང་། ། སྟེར་བ་ལས་གཞན་བྱ་ཐབས་མ་མཆིས་་་
པས། ། ཨ་མའི་སྙིང་གཏམ་འདི་རྣམས་ཡིད་ལ་ཞོག ། ལས་ཀྱིས་
བསྐོས་པའི་ཚེ་འདིའི་བཟའ་ཟླ་ལ། ། གཏན་དུ་སོ་དཀར་འཛུམ་གྱིས་
བློ་སྣ་ཁྲིད། །ཡབ་ཡུམ་རང་གི་ཕ་མའི་ཚུལ་དུ་བཟུང་། ། འབངས་
འཁོར་ཐེག་པ་རིམ་བཞིན་སྐྱོངས་མཐར་གྱིས། །གཞན་ཟེར་ཕྲ་མའི་
ཚིག་ལ་མི་ཉན་ཞིང་། །མི་ཡུལ་ཕྲག་དོག་ཕུང་ལ་མཁས་པ་ཡི། །ཞིམ་
པོའི་ཟས་ལ་བློ་ཡིས་དོགས་ཟོན་གྱིས། ། ང་རྒྱལ་རྩུབ་མོའི་ཚིག་གིས་
གཞན་མི་འཐུལ། །ངོ་འཛུམ་འཇམ་པོའི་གཏམ་གྱིས་གཞན་མཚང་
བྲུ། །མཐོན་པོ་གཏམ་གྱིས་བསྟོད་ནས་རྒྱལ་ཐབས་བྱོས། །དམའ་མོ་
ཟས་ཀྱིས་ཚིམ་པས་མགུ་ཐབས་བྱོས། །གཞིས་བྱེས་གང་དུ་ཆང་དང༌
གྲོགས་ངན་སྤོངས། ། གཡུ་ཡི་སྒྲོལ་མ་ངོ་མཚར་གསུང་བྱོན་འདི། །
ང་ཡི་ཕ་མིང་རྣམས་ཀྱིས་བརྟེན་པ་ཡིན། ། བུ་མོ་ཡིད་ལ་བརྩེ་བས་
ཁྱོད་ལ་ སྟེར། ། འབྲལ་མེད་ལུས་ལ་ཆོངས་ཤིག་ཡིད་འཕྲོག་མ། །
ཞེས་མཛེས་མའི་དབུ་གཙུག་ཏུ་སྒྲོལ་མ་གནང་ནས་ཡང་ཡུམ་གྱིས་
སྤྱན་ཆབ་བསིལ་བས་ཡིད་འཕྲོག་ན་རེ། མཚུངས་མེད་ལྟ་བས་མི་
ངོམས་བཀའ་དྲིན་ཅན། ། ཡེ་ཤེས་རྡོ་རྗེའི་བཙུན་མོ་ཌཱ་ཀི་མ། ། ན་
ཆུང་ཡིད་འཕྲོག་བདག་ལ་སྙན་གསོན་དང༌། ། བདག་ཉིད་སྔོན་་་་
བསགས་བཟང་པོའི་ལས་སྨོན་གྱིས། ། ལྗོན་པའི་ཡབ་ཡུམ་གཉིས་ཀྱི་
སྲས་སུ་སྐྱེས། །རྗེ་འབངས་ཀུན་གྱིས་ཁོ་མོར་གཅེས་ན་ཡང༌། ། བུ་
མོའི་ལུས་པོ་དགྲ་རུ་ལང་བ་ཡིས། ། ཚངས་འདུར་རིགས་ངན་རྔོན་
པས་ཞགས་པས་བཟུང༌། ། དུས་མིན་ཚེ་དུས་བྱེད་ལ་ཉེ་བའི་ཚེ། །
བདག་སྲོག་འཛམ་གླིང་རྒྱལ་པོ་ཁོང་གིས་བསླུས། །བརྩེ་བཞིན་དུང་
175



བའི་བཀའ་དྲིན་གཞལ་དཀའ་ཡང༌། །བར་ཆད་བྱུང་ལུགས་སྔོན་
ཞུས་ལྟར་ལགས་ཀྱང་། །ནོར་བཟང་ བདག་ལ་བརྩེ་བས་གནས་་་
འདིར་ཕེབས། །བདག་ཕྱིར་ཞི་དྲག་རྫུ་འཕྲུལ་སྣ་ཚོགས་བསྟན། །
ལྗོན་པའི་རྗེ་འབངས་མ་ལུས་ཐུགས་ཡིད་ཆེས། །བུ་མོའི་གྲོགས་སུ་
འོས་ནས་བདག་ཉིད་བསྩལ། ། ཡབ་ཡུམ་གཉིས་ཀྱི་བཀའ་བཞིན་
དང་དུ་ལེན། ། ཡུམ་ཆེན་ཞབས་པད་བརྟན་ཅིང་མཛད་བཟང་་་་
རྒྱས། །འཕྲིན་ལས་མཁའ་ལྟར་མཉམ་པའི་ཀློང་དཀྱིལ་ནས། །བདེ་
སྐྱིད་རྟ་བདུན་འོད་ཀྱིས་བདེ་དྲོངས་དེ། །བསམ་པས་གླིང་བཞི་ཀུན་
ལ་ཁྱབ་པར་ཤོག ། ད་ཕྱིན་བདག་དང་ངོས་མཇལ་ཡོང་དཀའ་
ཡང་། ། བརྩེ་དུང་ཐུགས་ནས་ནམ་ཡང་མི་འདོར་བའི། ། ཡེ་ཤེས་
ཆོས་ཀློང་ཆེན་པོར་བཞུགས་སུ་གསོལ། ། ཞེས་གདུང་ཤུགས་དྲག་
པོས་གསོལ་འདེབས་གནང་ཞིང་ནོར་བཟང་ན་རེ། ཞིང་མཆོག་
ཁྱད་དུ་འཕགས་པ་ལྗོན་པའི་གནས། །བགྲོད་པར་དཀའ་ཡང་ནོར་
བཟང་གནས་འདིར་སླེབས། །མཇལ་བར་དཀའ་བའི་དྲི་ཟའི་དེད་
དཔོན་མཇལ། ། ལོན་པར་དཀའ་བའི་ཡིད་འཕྲོག་བཙུན་མོ་་་་་་་
བླངས། ། ཐོབ་པར་དཀའ་བའི་ལུགས་གཉིས་བསླབ་བྱ་མཛད། ། ལྷ་
མི་གཉེན་དང་སྦྲེལ་བའི་འཇིག་རྟེན་འདི། །འགྲོ་བའི་དོན་ཆེན་འདི་
མིན་གཞན་དུ་གང༌། །འདིར་ཚོགས་རྗེ་འབངས་སྐུ་ཚེ་རབ་བརྟན་
ཅིང་། ། མཛད་འཕྲིན་ཆོས་བཞིན་སྤྱོད་པའི་སྨོན་པ་བྱེད། ། ནོར་་
བཟང་ཡིད་འཕྲོག་གཉིས་ཀྱང་གེགས་མེད་ཀྱིས། །འཛམ་གླིང་བྱང་
ཕྱོགས་ཡུལ་དུ་མྱུར་འབྱོར་ཤོག ། ཅེས་སྟངས་དཔྱལ་གཉིས་ཀྱིས་
ཡུམ་ལ་ཕྱི་ཕྱག་འཚལ་ནས་ཆིབས་བསྐྱོད། ལྗོན་པའི་ལྷ་སྲས་མིང་
སྲིང་གསུམ་གྱིས་མཚོན་དྲི་ཟའི་དཔུང་ཚོགས་མང་པོས་རུ་མཚོན་སྣ་
དུ་མས་དྲངས་ཏེ་ཚངས་པ་འདུ་བའི་ཁྲུས་ཀྱི་རྫིང་བུའི་ཁར་ཕེབས།
176



གླུ་དབྱངས་རོལ་མོས་ས་དང་བར་སྣང་ཀུན་གྲགས་ཤིང་། ལྷ་་་་
གནས་གཞན་གྱིས་ཀྱང་ངོ་མཚར་ཡ་མཚན་པའི་ལྟད་མོར་འདུ་་་་
བཞིན། ཚངས་པ་འདུ་བའི་ཁྲུས་རྫིང་ཁར་ཕེབས་པ་དང་ལྷ་སྲས་
མཐོང་གྲོལ་ལྷ་མོ། ལྷ་བུ་དར་པོ། མེ་ཏོག་གཡུ་སྒྲོན་གསུམ་ནས་
མགྲིན་གཅིག་ཏུ་འདི་སྐད་དོ། །ཨེ་མ་གསོན་དང་ཨ་ཅེ་ཡིད་འཕྲོག་
མ། །ཚེ་སྔོན་རིང་པོའི་ལས་ཀྱི་རླུང་ཤུགས་ཀྱིས། །ཟློག་མེད་ཨ་ཅེ་མི་
ཡུལ་ཕེབས་དགོས་ཤིང་། །བསྟན་དོན་སེམས་ཅན་ཀུན་ལ་ཕན་ན་
ཡང་། །བདག་ཅག་མིང་སྲིང་གསུམ་གྱི་བསོད་ནམས་ཟད། །འདབ་
བྱའི་ཕ་མ་གཞན་ཕྱོགས་འབྱོར་རིང་བས། །བྱ་ཕྲུག་ཐང་དུ་བསྐྱུར་བ་
མ་ཡིན་ནམ། ། ཨ་ཅེ་འཛམ་བུའི་གླིང་དེར་སྔོན་ཕེབས་སྐབས། །
ཕྲག་དོག་ངན་སེམས་གཞན་གྱིས་བྱེད་མང་བསམ། །ད་དུང་ཅི་ཡོང་
རྟོགས་པ་སུ་ཡིས་ཤེས། ། ཕྱོགས་དེར་ཨ་ཅེ་ཕེབས་ནས་རེ་བའི་་་༌་
ཡུལ། ། རྒྱལ་པོ་ནོར་བཟང་ཁྱེད་ལས་མ་མཆིས་ཤིང་། །གཞོན་ནུས་
ཨ་ཅེ་ ཕམ་དུ་མ་འཇུག་ཅིག ། ཨ་ ཅེས་ རྒྱལ་ པོ་འདི་ལ་གུས་པ་
དང༌། ། འབངས་འཁོར་ཀུན་ལ་བྱམས་སྙིང་ཕྱོགས་མེད་སྐྱོངས། །
ནོར་བཟང་ཡིད་འཕྲོག་སྐུ་ཚེ་རབ་བརྟན་ཅིང་། །མཛད་བཟང་ལྷག་
བསམ་སྣོད་གཅིག་དཀར་བ་ཡི། །འཕྲིན་ལས་ཡར་ངོའི་ཟླ་ལྟར་གོང་
འཕེལ་གྱིས། །འཛམ་གླིང་བདེ་སྐྱིད་ཕུན་སུམ་ཚོགས་པར་ཤོག །
ཅེས་ཡིད་འཕྲོག་གི་ཕྱག་ལ་ལྕམ་སྲིང་གསུམ་གྱིས་འཆང་ནས་སྤྱན་
ཆབ་བསིལ། ཡིད་འཕྲོག་མ་ན་རེ། ཨ་ཅེའི་སྙིང་དང་འདྲ་བའི་
མིང་སྲིང་གསུམ། ། ལེགས་པར་ཡིད་འཕྲོག་ང་ལ་སྙན་གསོན་་་་་་
དང་། ། མཚུངས་མེད་ལྗོན་པའི་ཡབ་ཡུམ་གཉིས་པོ་ལ། ། རང་ཅག་
ལྷ་སྲས་མིང་སྲིང་བཞི་མཆིས་ཀྱང༌། །བསོད་དམན་ཨ་ཅེ་ང་གཅིག་
གཞན་དུ་འཁྱམ། ། ཁྱེད་ ཅག་ གདུང་བའི་བསམ་པ་མི་བྱ་བར། །
177



བསླུ་མེད་དཀོན་མཆོག་རྣམ་གསུམ་སྤྱི་བོས་མཆོད། ། ཡབ་ཡུམ་་་་་
གཉིས་ཀྱི་བཀའ་གནང་དང་དུ་ལོངས། །ལྷ་འཁོར་ཀུན་ལ་བརྩེ་དུང༌།
སྙིང་རྗེས་སྐྱོངས། ། སྔོན་ལས་ཟློག་མེད་ཨ་ཅེའི་ངང་ཚུལ་འདི། །
ལེགས་པར་ཡིད་ལ་ཞོག་དང་རྒྱུ་འབྲས་རྩིས། །ཚེ་འདི་འགྲོགས་པའི་
ཐ་མ་དེ་རིང་ཡིན། །ཕྱི་མ་དག་པའི་ཞིང་དུ་མཇལ་བར་སྨོན། །ཞེས་
དར་དཀར་ཕར་གཏོང་གནང་བས་མེ་ཏོག་གཡུ་སྒྲོན་མས་ཡིད་་་་་
འཕྲོག་མའི་ཕྱག་ལ་འཆང་སྟེ་གསུང་སྐད་ཀྱིས་བཤུམ་པས་དེར་་་་་
འདུས་ ཀུན་ཡིད་སྐྱོ་བཞིན་ ཅི་བྱ་གཏོལ་མེད་ པས་ དུམ་ ཞིག་ལུས།
དེ་ནས་ལྷ་སྲས་གསུམ་གྱིས་མཚོན་དྲི་ཟའི་འབངས་འཁོར་ཕོ་མོ་ཀུན་
བར་སྣང་ལ་བྱ་ཁྱུ་འཕུར་བ་བཞིན་ཕྱིར་དེངས། ནོར་བཟང་་་་
སྟངས་དཔྱལ་གཉིས་ཀེ་རིར་བྱོན། མཚམས་རྡོའི་མདུན་ནས་རྡོ་
ཏིང་བརྡུངས་པས་དེ་འཕྲལ་དྲང་སྲོང་ཆེན་པོས་གཟིགས་པར་སྟངས་
དཔྱལ་གཉིས་ཀས་ཕྱག་འཚལ་ནས་འདི་སྐད་དོ། ། འཛམ་གླིང་་་་་
བསྟན་འགྲོའི་མགོན་པོ་ཐུགས་རྗེ་ཅན། །བློ་གྲོས་ཤེས་བྱའི་ལྷ་ལམ་
ཡངས་ པ་ ལ། ། རབ་ གསལ་ སྲིད་ པའི་ སྒྲོན་མེ་ ཤར་ འདྲ་ བའི། །
མཚུངས་མེད་དྲང་སྲོང་ཆེན་པོ་བདག་ལ་གསོན། །བདག་ལ་ལྷ་མོས་
བཞག་པའི་འཕྲིན་པ་དེ། ། ཇི་བཞིན་དྲང་སྲོང་ཆེན་པོས་བསྩལ་བ་
ལྟར། ། ལྗོན་པའི་ལམ་འཕྲང་རིམ་གྱིས་སྒྲོལ་ནས་ཕྱིན། ། སྐྱོན་མེད་
དྲི་ཟའི་ཡུལ་དུ་ནོར་བཟང་འབྱོར། ། ལྷ་སྲས་ཡིད་འཕྲོག་མ་དང་
དངོས་སུ་མཇལ། །ལྗོན་པའི་ཡབ་ཡུམ་གཉིས་ལ་མཇལ་ཁ་ཞུས། །
ཡིད་འཕྲོག་དགོངས་འཁྲོལ་ཞུས་པས་ཕྱིར་ལན་དུ། །གནང་མི་་་་
འདོད་ཀྱི་གསུང་ཕྱོགས་ཅི་རིགས་མཛད། །ཞི་དྲག་གང་ནས་བདག་
ལ་ཚོད་ལེན་གནང་། ། གནང་རུང་སྐྱབས་ཡུལ་ཀུན་གྱི་བྱིན་མཐུ་་་
དང་། ། ལྷག་དོན་དྲང་སྲོང་ཆེན་པོའི་ཐུགས་རྗེ་ཡིས། །ནོར་བཟང་
178



：
*
གང་བྱས་ལམ་དུ་སོང་བ་ལ། །གཞན་ཕྱོགས་འགྲན་སེམས་དོར་ནས་
ཞུ་བར་བྱེད། །ནོར་བཟང་བདག་གིས་ཅི་ཟེར་དང་དུ་ལེན། །ཡིད་
འཕྲོག་གནང་བས་མི་ཚད་སྐྱེལ་མ་ཡང་། །ཚངས་འདུའི་བར་ལ་རྗེ་
འབངས་ མང་དུ་བཏང༌། །ནོར་བཟང་ཅི་བསམ་གྲུབ་པའི་བྱ་བ་་་
དེ། ། མཚུངས་མེད་དྲང་སྲོང་ཆེན་པོའི་ཐུགས་རྗེ་འོ། ། སླར་ཡང་་
བྱང་ཆུབ་སྙིང་པོ་མ་ཐོབ་བར། ། ཁྱོད་ཀྱིས་ཏིང་འཛིན་ཆེན་པོའི་
སྐྱབས་འོག་ནས། །ནམ་ཡང་འབྲལ་བ་མེད་པར་རྗེས་ཟུངས་ཤིག
།ཅེས་གསོལ་བ་འདེབས་རྟེན་དུ་ནོར་བུ་རིན་པོ་ཆེ་ལ་སོགས་པ་བསམ་
གྱིས་མི་ཁྱབ་པ་ཕུལ་བས་དྲང་སྲོང་ནས་སྟངས་དཔྱལ་གཉིས་ཀ་་་
གཟིམ་ཕུག་ཏུ་སྤྱན་དྲངས། བཀུར་སྟི་ཕུན་སུམ་ཚོགས་པ་གནང་
བའི་ཐོག་འདི་སྐད་དོ། །ཨེ་མ་གསོན་དང་སྐལ་ལྡན་རིགས་ཀྱི་བུ། །
ཁྱོད་ཉིད་ཐུགས་བསྐྱེད་བཟང་པོའི་མཛད་བཟང་གིས། །བསྟན་་་
དོན་བྱང་ཕྱོགས་མི་རྒོད་ཚར་བཅད་ནས། །ལོག་ལྟའི་སྐྱེ་བོ་མ་ལུས་
ཆོས་ ལ་ བཀོད། ། ལྷ་ གནས་ ལྗོན་ པའི་ ཡུལ་ དུ་ དངོས་ སུ་ བྱོན། །
གནོད་སྦྱིན་དྲི་ཟ་མ་ལུས་ཟིལ་གྱིས་མནན། ། སླར་ཡང་ཡིད་འཕྲོག་
དང་བཅས་གནས་འདིར་བྱོན། ། རྒྱལ་པོའི་བཞེད་དོན་གྲུབ་པ་ཤིན་
ཏུ་ལེགས། །ཕྱིན་ཆད་ནོར་བཟང་ཡིད་འཕྲོག་རྣམ་གཉིས་ལ། །མི་
འདོད་རྐྱེན་ངན་གང་ཡང་ཡོད་མ་ཡིན། ། མི་རིང་ཕོ་བྲང་ཆེན་པོར་
མྱུར་དུ་བྱོན། །ཡབ་སྲས་དམ་ཚིག་སེམས་ལ་དག་པར་གྱིས། །བྱེད་
མང་བསམ་སྦྱོར་ངན་པའི་དམ་སྲིའི་རིགས། ། དགོས་ངེས་སྐྱེ་བོ་རེ་
གཉིས་མ་གཏོགས་པའི། ། དེ་ཕྱིར་དྲིན་འཇགས་ཡོད་པས་དྲིན་གྱིས་
སྐྱོངས། །དཀོན་མཆོག་མཆོད་དང་ངན་སློང་སྦྱིན་གཏོང་སོགས། །
སེམས་ཅན་ཀུན་ལ་ཕན་པ་རྒྱ་ཆེར་སྒྲུབས། །སླར་ཡང་མི་རིང་མཇལ་
བའི་སྨོན་ལམ་འདེབས། །ཞེས་གསུངས་ཤིང་ཡིད་འཕྲོག་མ་ན་རེ།
179



，
ལྷར་བཅས་འགྲོ་བའི་མགོན་པོ་ཐུགས་རྗེ་ཅན། །གཞན་དོན་མཛད་
བཟང་ཐར་པའི་མྱུར་ལམ་མཁན། ། ཐོས་བསམ་དྲན་པའི་ངན་སོང་
སྒོ་འགོག་པའི། །བློ་གྲོས་ཤེས་བྱ་རབ་གསལ་བདག་ལ་གསོན། །ལྷ་
ལས་སྐྱེས་པའི་བུ་མོ་ཡིད་འཕྲོག་བདག །སྔོན་ལས་དབང་གིས་མི་
རྗེའི་གྲོགས་སུ་བརྫངས། ། སྔོན་དུས་བྱང་ཕྱོགས་དམ་སྲིའི་ཆོ་འཕྲུལ་
གྱིས། །བྱ་ངན་མི་འདོད་དུ་མ་བྱུང་ན་ཡང་། ། དྲང་སྲོང་ཆེན་པོའི་
ཐུགས་རྗེ་བླ་མེད་ཀྱིས། ། དམ་སྲི་བདུད་ཀྱི་གེགས་བར་མ་བྱུང་་་་་་
བར། ། སླར་ཡང་བརྩེ་ལྡན་གཞོན་ནུ་འདི་དང་མཇལ། །ཕྱིན་ཆད་
གེགས་དང་བར་ཆད་མི་འབྱུང་བའི། ། ཐུགས་དམ་ཏིང་འཛིན་ར་
བའི་སྲུང་འཁོར་ནས། །ནམ་ཡང་འབྲལ་བ་མེད་པར་རྗེས་ཟུངས་
ཤིག ། ཅེས་སྟངས་དཔྱལ་གཉིས་ཀས་ཕྱི་ཕྱག་འཚལ་ནས་ཕེབས།
ཡིད་འཕྲོག་མ་ལ་ལྗོན་པའི་ཡུལ་ནས་ཕེབས་ལྗོངས་སུ་བསྩལ་བའི་རྟ་
དང་གླང་ཆེན་ཤིང་རྟ་ལ་སོགས་རྫུ་འཕྲུལ་གྱི་དཔུང་ཆེན་ངང་ནས་
ཕེབས་པས་བྱང་ཕྱོགས་པ་རང་གི་ཆབ་འབངས་བསམ་འགྲུབ་ཀྱི་
གླིང་ཞེས་བྱ་བ་དེར་ཕྱག་ཕེབས་ སོ། ། ཡུལ་དེའི་མགོ་བྱེད་གཞིས་་
གཉེར་ལྡིང་དཔོན་རྒན་བཅུ་སོགས་ནས་ནོར་བཟང་སྟངས་དཔྱལ་
ཡིན་པ་ཤེས་ཏེ་རབ་ཏུ་དགའ་བར་གྱུར་ནས། རང་ལ་གང་འབྱོར་
གྱི་འབུལ་བ་ ཞབས་ཏོག་བཏེགས། གཞིས་ཀ་དེའི་ཉེ་འགྲམ་ན་
གནས་པའི་ལྷ་སྡེ་ཀུན་གྱིས་རྔ་བརྡུངས། དར་འཕྱར། བྲོ་གཞས་
སོགས་གང་འགྲིག་བྱས། དེ་རྣམས་ཀྱི་བྱེད་བབ་ལ་སྟངས་དཔྱལ་
གཉིས་ཀྱང་དགྱེས་པར་གྱུར་ནས། ནོར་བཟང་ནས་དེ་རྣམས་ལ་
འདི་སྐད་དོ། ། ཚུར་ལ་ཉོན་དང་གཞིས་ ལྡིང་རྒན་བཅུ་རྣམས། །
ནོར་བཟང་པ་ཕའི་བཀའ་བཞིན་བྱང་དུ་བསྐྱོད། །བྱང་ཕྱོགས་མི་
རྒོད་མ་ལུས་ཚར་བཅད་ནས། །ཡབ་ཡུམ་ཡིད་འཕྲོག་བསམས་ནས་
180



མྱུར་དུ་ལོག་། ང་ཉིད་གཞིས་སུ་སླེབས་གདོང་ཡིད་འཕྲོག་མེད། །
ཡབ་ཡུམ་འབངས་འཁོར་རྣམས་ལ་ཅི་ཡིན་དྲིས། ། བུ་མོ་ལྗོན་པའི་
གནས་ལ་བུད་སོང་ཟེར། ། བློ་སེམས་མི་བདེ་ཨ་མར་ཞིབ་ཏུ་དྲིས། །
ཨ་མར་བཀའ་འདྲི་ཞུས་པའི་དོན་གསལ་དུ། །ཕོ་བྲང་ཆེན་པོ་དགའ་
བའི་བསམ་གླིང་དུ། ། ལྔ་བརྒྱ་ཧ་རིའི་དཔུང་དམག་བྱུང་བ་ཡིས། །
ཡིད་འཕྲོག་སྒྲོལ་དགོས་ཡོད་ཅེས་དགོས་དོན་ཡང༌། ། ཡབ་ཆེན་་་
བཀའ་ཡིན་ཞེས་པའི་དཔའ་སྐད་ཀྱིས། །དོན་མེད་བྱ་ངན་དེ་འདྲ་
བྱུང་གསུང་བས། ། ཨ་མའི་བཀའ་ཡིས་བཟློག་རེ་གནང་ན་ཡང་། །
འཇོག་ཐེབ་མེད་པའི་རྣམ་འགྱུར་ཅི་རིགས་ བསྟན། ། བྱང་ཕྱོགས་
འབྱུང་པོས་ རང་རྒྱུད་བརླམས་ཞེས་ པའི། ། ཞིབ་པར་བརྗོད་ཀྱིས་
ལང་བར་མི་ནུས་ཀྱང༌། ། དེར་བརྟེན་ཡིད་འཕྲོག་ཡུལ་ལ་ལོགས་་་
ལུགས་བཤད། །ང་ཡིས་སྙིང་ནས་མ་བཟོད་འབོད་དུ་ཕྱིན། །མཆོག་
གསུམ་ཐུགས་རྗེས་བསམ་པའི་དོན་གྲུབ་ནས། །སླར་ཡང་རང་གི་
ཡུལ་དུ་ནོར་བཟང་ལོག ། གེགས་མེད་ངོ་མཚར་ལྡན་པ་འབྱོར་
གདོང་དུ། །བྱེད་ཀུན་དང་ལྡན་བྱེད་བབ་རྟེན་འབྲེལ་འགྲིགས། །
ཞེས་དགྱེས་པའི་འཛུམ་ཞལ་དང་བཅས་བཀའ་རིམ་ལྷུག་སྩོལ་མཛད།
བསམ་གླིང་གཞིས་གཉེར་མི་རྒན་བཀྲ་ཤིས་དབང་པོ་ནས་ཕྱག་དང་
བཅས་འདི་སྐད་དོ། ། འཛམ་གླིང་སྐྱོང་བའི་མི་དབང་བདག་ལ་་་་་
གསོན། །གང་ཐོས་ཁྱོད་ཀྱི་སྙན་དུ་འདི་སྐད་ཞུ། ། རྒྱལ་པོ་བྱང་དུ་
ཕེབས་ཤུལ་ཧ་རི་ཡིས། །ཞབས་བརྟན་རིམ་གྲོ་སྒྲུབ་ཁུལ་རྫས་ཐོའི་
ནང་། །མིའམ་ཅི་ཡི་ཚིལ་དགོས་ཟེར་བས་ནི། །དེ་དོན་ཡིད་འཕྲོག་
བསྒྲལ་ན་འཐུས་ཚུལ་གྱིས། ། ཡབ་ཆེན་རྒྱལ་པོར་ནན་ཞུ་བྱས་སྐད་
ཐོས། ། ཡབ་ནས་ལྔ་བརྒྱ་ཧ་རིར་བཀའ་བགྲོས་ནས། ། ཕོ་བྲང་་་་་
དམག་གིས་བསྐོར་བ་བདག་གིས་ཚོར། ། ཉེ་ལམ་རྒྱལ་པོ་ཆེན་པོའི་
181



བཀའ་ཕེབས་དང༌། ། ཕྲན་ནས་ཐོས་པའི་གཏམ་རྣམས་ཕྱོགས་་་་་
མཚུངས་ཀྱང་། ། རྒྱལ་པོ་རྫུ་འཕྲུལ་ལྡན་པའི་མཛད་བཟང་གིས། །
ཡིད་འཕྲོག་དང་བཅས་ཕེབས་པ་བཀའ་དྲིན་ཆེ། །ཞེས་ཕྱག་འཚལ་
ནས་ཤིན་ཏུ་དགྱེས་པར་གྱུར་ཅིང་། ཕེབས་པའི་གནངས་ཉིན་་
ནོར་བཟང་ནས་གཞིས་གཉེར་ལ་སྐུ་མདུན་དུ་ཤོག་ཅེས་འདི་སྐད་
དོ། །བསམ་གླིང་གཞིས་གཉེར་བཀྲ་ཤིས་དབང་པོ་ཉོན། །མ་ཡེངས་
ང་ཡི་གཏམ་དེ་ཡིད་ལ་ཞོག། ཁྱོད་ཉིད་བྱང་ཕྱོགས་ཕོ་བྲང་ཆེན་པོར་
སོང་། ། ང་ཡི་ཡབ་ཡུམ་གཉིས་ལ་འཕྲིན་འདི་ཕུལ། ། ནོར་བཟང་
ལྗོན་ པའི་ཡུལ་ནས་འཁོར་བྱུང་ཞུས། ། ཡིད་འཕྲོག་སྟོབས་འབྱོར་
དང་བཅས་ཁྲིད་འདུག་ཞུས། ། དེང་དུས་བསམ་ གླིང་གཞིས་ཀར་
འབྱོར་འདུག་ཞུས། །མི་རིང་ཕོ་བྲང་ཆེན་པོར་འབྱོར་རྒྱུ་ལ། །ང་ཡི་
མདུན་གཡོག་གསོལ་གཟིམ་མགྲོན་དྲུང་དང་། །ལྷ་མོའི་ཞལ་ཏ་མ་ན་
ཆུང་བཅུ་ཕྲག་བཅས། །གར་འ ཕྲད་གདོང་བསུར་ཡོང་བའི་བཀའ་
ཁྱབ་དང༌། ། གཞན་ཡང་གང་ཅིའི་གྲ་ སྒྲིག་མཛད་དགོས་ཞུས། །
ལྷག་དོན་ཡུམ་ཆེན་ཨ་མར་འདི་རང་ཞུས། །ནོར་བཟང་དྲི་ཟའི་ཡུལ་
དུ་ཕྱིན་པ་ལ། ། ལུས་ཚོ་བདེ་བཞིན་ཕར་ཕྱིན་ལམ་བགྲོད་བདེ། །
ཡིད་འཕྲོག་ལོན་པའི་སྤྲོ་བ་ལྡན་པ་དང༌། ། ལྷག་དོན་ཨ་མ་མྱུར་་་་
མཇལ་བསམ་པ་ཡིས། ། དགའ་སྤྲོས་ལུས་སེམས་གཉིས་ཀ་བདེ་་་་
ལུགས་ཞུས། ། ཞེས་མཇལ་དར་ཆེ་ལེགས་ཤིག་འཚམས་ཞུ་ལ་ཕུལ་
བར་མཛད། བསམ་གཞིས་བཀྲ་ཤིས་དབང་པོ་ནས་རྒྱལ་པོས་ཇི་
ལྟར་གསུངས་པ་རྣམས་ཡིད་ལ་བཞག ངོ་གཡོག་བཅུ་སྐོར་བྱས་
ནས་ནམ་ ཉིན་ལྟོས་མེད་ཕྱིན་པས། ཕོ་བྲང་དགའ་བའི་བསམ་
གླིང་དུ་འབྱོར་འཕྲུལ་མགྲོན་གཉེར་རྣམས་ལ་མོལ་ནས་དོན་ཆེན་
ཡོད་ཚུལ་ཡབ་ཡུམ་གྱི་མཇལ་ཁ་མི་རིང་བར་དགོས་ཞུས་པས། དེ་
182



འཕྲལ་ཡབ་ཡུམ་དྲུང་དུ་གུས་པའི་ཕྱག་དང་བཅས་ནོར་བཟང་གི་
བཀའ་འཕྲིན་རྣམས་ཞུས་པས། ཡབ་ཡུམ་གཉིས་ཀ་རབ་ཏུ་དགྱེས་
ཤིང་། ལྷག་དོན་ཡུམ་མཆོག་མ་ནས་ཡིད་འཕྲོག་དང་། ནོར་
བཟང་གཉིས་ཀས་འཚམས་ཞུར་ ཕུལ་ བའི་དར་དེ་ཕྱག་ ཏུ་ བཞེས་
ནས་འདི་སྐད་དོ། ། བསམ་གླིང་གཞིས་གཉེར་བཀྲ་ཤིས་དབང་པོ་
ཡིས།: ། དེ་རིང་བརྗོད་པའི་གཏམ་དེ་བདེན་ངེས་སམ། ། དེ་འདྲ་
བདེན་ན་ང་ཡི་བསམ་དོན་འགྲུབ། །ང་ལ་སྐྱེས་པའི་བྱིས་པ་གཅིག་
ལས་མེད། །ཚེ་སྟོད་བུ་ཆུང་གཞན་འགྲོ་དགོས་པ་ཡིས། །ལྷན་ཅིག་
གཞིས་སུ་སྡོད་རྒྱུ་ཉིན་སྐར་ཙམ། །ལྷག་དོན་ཡིད་འཕྲོག་ཡུལ་དུ་ལོག་
རྗེས་སུ། ། བུ་ཆུང་ནུབ་ཅིག་སོང་བས་མ་རྙེད་པས། ། ལྗོན་པའི་་་༌་
གནས་སུ་ཐར་བ་ཅི་ལ་སྲིད། ། ཕྱིན་ཆད་བུ་ཆུང་དེ་དང་མི་འཕྲད་
བསམ། །མ་ངའི་སེམས་ལ་བདེ་བ་ཉིན་གཅིག་མེད། །དེ་རིང་ཁྱོད་
ཀྱི་གཏམ་དེ་བདེན་ངེས་སམ། ། ད་དུང་ལེགས་པར་ང་ལ་ཞིབ་ཏུ་
ཤོད། །ཅེས་བཀའ་བསྩལ་བས། ཡང་བཀྲ་ཤིས་དབང་པོས་འདི་
སྐད་དོ། །ཨེ་མ་ཡུམ་ཆེན་བདག་ལ་གསོན། ། སྔོན་ཞུས་བདག་གིས་
ཞུས་པའི་དོན་ཚིག་རྣམས། །ནོར་བཟང་རྒྱལ་པོའི་བཀའ་མངགས་
འཁྲུལ་མེད་ཡིན། ། ལྷག་དོན་ཡུམ་ཆེན་ཨ་མར་བསྐྱར་ཞུ་ལས། །
ནོར་བཟང་དྲི་ཟའི་ཡུལ་དུ་ཕེབས་པ་ལ། ། སྐུ་ལུས་བདེ་བཞིན་ཕར་
འགྲོ་བདེ་བས་ཀྱང༌། ། ཡིད་འཕྲོག་ལོན་པའི་སྤྲོ་བ་ལྡན་པ་དང༌། །
ལྷག་དོན་ཡུམ་དང་མྱུར་མཇལ་དགོངས་པ་ཡིས། ། དགའ་སྤྲོས་ལུས་
སེམས་གཉིས་ཀ་བདེ་གསུང་བའི། ། སྤྱན་གསལ་དར་དང་བཅས་
པས་བཀའ་ཕེབས་བཞིན། །བསམ་འགྲུབ་དཔལ་གྱི་གླིང་དུ་ཕེབས་
ཉིན་ཡང་། ། རྟ་དང་གླང་ཆེན་ ཤིང་རྟ་ལ་སོགས་པས། ། སྔར་གྱི་་་
འབྱོར་པའི་སྟོབས་དང་ལྡན་པ་འདུག་།དེ་ལ་འཕྱུགས་མེད་ཕེབས་
183



བསུའི་བཀའ་ཁྱབ་མཛོད། ། ཅེས་ཞུས་པས། ཡབ་ཡུམ་ རབ་ ཏུ་
མཉེས་ནས་བཀྲ་ཤིས་དབང་པོར་གནང་ཆ་བཟང་པོས་ཚིམ་པར་
མཛད། ཡབ་ནས་བློན་འབངས་མི་གྲགས་ཀུན་ལ་སྐུ་མདུན་དུ་
ཤོག་གསུངས་པས་དེ་འཕྲལ་ཀུན་འཛོམས་ཐོག་ཏུ་འདི་སྐད་དོ། །
ཚུར་ལ་ཉོན་དང་འདིར་འདུས་བློན་འབངས་རྣམས། ། ཉེ་ལམ་་་
བསམ་གཞིས་བཀྲ་དབང་འདིར་བྱོན་པས། ། གཏམ་དང་འཕྲོག་་་
པའི་གླེང་མོ་འདི་ལྟར་འདུག ། མཚུངས་བྲལ་ང་ཡི་གཞོན་ནུ་ནོར་
བཟང་དེ། ། ཡིད་འཕྲོག་རྗེས་སུ་དྲི་ཟའི་ཡུལ་དུ་ཕྱིན། །གནས་དེར་
བགྲོད་ཕྱིན་ཡིད་འཕྲོག་ཁྲིད་ནས་སུ། ། ཕྱིར་འཁོར་བསམ་ གླིང་་་་
གཞིས་ཀར་བྱོན་ཡོད་ཅིང་། ། སྟོབས་འབྱོར་ཡ་མཚན་ཆེ་བ་འདུག་
ཟེར་བའི། ། ལྷག་དོན་ཨ་མར་དར་དང་མོལ་འོས་བཅས། །འབྱོར་
ངེས་འཕྱུགས་པ་མེད་པ་ཡིན་ཟེར་ཞིང༌། །ནོར་བཟང་རང་གི་མདུན་
གཡོག་གསོལ་གཟིམ་དང་། ། མགྲོན་དང་ཞལ་ཏ་ན་ཆུང་བཅུ་ཕྲག་
བཅས། །གར་འཕྲད་བར་ལ་གདོང་བསུར་ཤོག་ཟེར་བས། ། ཁྱོད་
རྣམས་སང་ཉིན་སྔ་ཆར་ཐོན་པར་བྱེད། །ནོར་བཟང་རྫུ་འཕྲུལ་ལྡན་
པའི་བྱེད་པ་ལ། །བསམས་ན་ང་འགྱོད་ངོ་ནི་གནོང་བར་འདུག །
ནོར་བཟང་སླེབས་གདོང་གྲ་སྒྲིག་འདི་ལྟར་གྱིས། ། གནངས་ཉིན་
ཚོམས་ཆེན་ནང་དུ་ཁྲི་གདན་རྒྱོབ། །གསོལ་སྟོན་རབ་ཚད་གཅིག་གི་
སྡེར་ཡིག་བཟོས། ། ཕོ་བྲང་རྩེ་རུ་རྔ་རྡུང་དར་འཕྱར་ཞིང༌། ། ལྷ་སྡེ་
ཀུན་ནས་སེར་སྦྲེངས་གང་འགྲིག་དང༌། །མི་སྡེ་ཀུན་ནས་བྲོ་གཞས་
གང་མང་སྒྲིགས། ། ཨ་མས་མཚོན་པའི་རྟ་པའི་བསུ་མ་དེ། །ཉིན་
གཅིག་ཙམ་གྱི་ས་ལ་ཕྱིན་པ་ལེགས། །དེ་རྣམས་ལས་ཁུངས་སོ་སོའི་
སེམས་ལ་ཞོག ། ཧ་རི་ལྔ་བརྒྱས་བསུ་བ་བྱེད་མིན་སོགས། །འདི་
ནས་བཀོད་པ་མ་དགོས་ཅི་དགའ་གྱིས། །ང་དང་བུ་ཆུང་གཉིས་ཀྱི་
184



དམ་སེལ་ལ། ། རང་གཞན་ཀུན་ཡིད་ཆེས་པའི་ཞིབ་དཔྱོད་ཅིག། མི་
རིང་མྱུར་བར་མི་རྒན་ང་ཡིས་བྱེད། །ཅེས་ལྔ་བརྒྱ་དང་ཧ་རི་ལ་སྤྱན་
གྱིས་གཟིགས། ཀུན་ཅི་བྱེད་མེད་པར་ཤུགས་རིང་ནར་ནར་བསྡད་
དོ། ། བྱིངས་རྣམས་ནོར་བཟང་ཆིབས་བསྒྱུར་གནང་བའི་གཏམ་་་
སྙན་དེ་གོ་བས་ཀུན་དགའ་ཞིང་བསམ་གླིང་གཞིས་གཉེར་བཀྲ་ཤིས་
དབང་པོར་གཏམ་སྙན་ལེགས་སྐྱེས་དཔའ་དར་གཡོགས་པའི་སྟེང་ལ་
འཚང་རྒྱག་དང་བཅས་བྱུང་བཞིན་ཆབ་འབངས་ཉེ་འགྱངས་བར་མ་
ཀུན་ལ། ནོར་བཟང་ཕོ་བྲང་དུ་ཕེབས་ཉིན་རྔ་བརྡུང་དར་འཕྱར་
སོགས་དགོས་པའི་བསྐུལ་ཡིག་ཀྱང་ཆབས་ཅིག་ཏུ་བསྩལ་ཏོ། །དེའི་
སང་ཉིན་ཡིད་འཕྲོག་ནོར་བཟང་གཉིས་ཀྱི་སྐུ་བཅར་གསོལ་གཟིམ་
མགྲོན་དྲུང༌། ཞལ་ཏ་མ་བཅས་ཕོ་མོ་ངོ་གཡོག་རྟ་པ་བརྒྱ་སྐོར་
གཟབ་འབྱོར་དང་བཅས་ཐོན་དེ་ཞག་གཉིས་ཕྱིན་པས་ས་བཀྲ་ཤིས་
དཔལ་བཟང་ཞེས་པ་དེར་བཞུགས་སྒར་གྱི་ཐོག་འབྱོར་བས། དེ་
འཕྲལ་སྟངས་དཔྱལ་གཉིས་ཀྱི་སྐུ་མདུན་དུ་བཅར། དར་ཕུལ་ཕྱག་
འཚལ་ནས་བསྡད་མ་ཐག་ལ། ནོར་བཟང་ནས་འདི་སྐད་དོ། །ང་
ཡི་མདུན་གཡོག་གསོལ་གཟིམ་མགྲོན་དྲུང་དང༌། །ལྷ་མོའི་ཞལ་ཏ་ན་
ཆུང་བཅུ་ཕྲག་བཅས། ། དེ་རིང་ངོས་ཀྱིས་འཕྲད་པས་ཤིན་ ཏུ་་་་་
ལེགས། །བྱང་ཕྱོགས་ཕོ་བྲང་དགའ་བའི་བསམ་གླིང་དུ། །ཡབ་ཡུམ་
གཉིས་པོ་སྐུ་ཁམས་བཟང་བ་དང༌། །ལོ་ལེགས་ཁྱོན་ཀུན་བདེ་སྐྱིད་
ལྡན་ལས་ཆེ། ། ཁྱད་པར་ང་ཡི་ཡུམ་ཆེན་ཨ་མ་དེ། །ང་ཕྱིར་སྐུ་ངལ་
ཆེ་བ་མ་མཆིས་སམ། །ཞེས་བཀའ་བསྩལ་བས། མགྲོན་གཉེར་ལྷ་
དབང་ཞེས་པ་ནས་སོར་བཅུ་སྙིང་ཁར་བཀོད་དེ་འདི་སྐད་དོ། ། ལྷ་
སྲས་ཆོས་ཀྱི་རྒྱལ་པོ་ཐུགས་རྗེ་ཅན། ། སྐྱེ་འགྲོའི་རེ་གནས་སྐྱབས་་
གཅིག་མིའི་བདག་པོ། ། རྫུ་འཕྲུལ་ངོ་མཚར་ལྡན་པའི་མཧཱ་ར་ཛ། །
185



སྙན་གྱི་དབང་པོས་དར་ཅིག་བདག་ལ་གསོན། །རང་ཅག་རྒྱ་གར་བྱ་
བའི་བྱང་ཕྱོགས་ན། ། ཡབ་ཡུམ་སྐུ་ཁམས་བཟང་ཞིང་ལོ་ལེགས་་་་
ཀྱང་། །དམ་སྲི་བདུད་ཀྱི་བར་ཆད་ལ་བརྟེན་ནས། །རྒྱལ་སྲས་གར་
ཕེབས་མེད་པའི་གདུང་བ་ཡིས། ། བདག་ ཅག་བསོད་ནམས་མ་་་་
བསགས་ངལ་བའི་གནས། ། ཁྱོད་ཉིད་མ་མཇལ་བ་ནས་ད་ ལྟའི་་་
བར། ། སྐུ་ལ་མི་འདོད་སྙུང་གཞིས་མ་གོས་སམ། ། བྱང་ཕྱོགས་ སྐྱེ་
འགྲོ་ཐུགས་ནས་མ་དོར་རམ། །ཁྱོད་ཞལ་དེ་རིང་མཐོང་བའི་དགའ་
སྤྲོ་འདི། ། མངོན་སུམ་ཡིན་ནམ་རྨི་ལམ་ཡིན་ལས་ཆེ། ། ཞེས་ཞུས་
པས་ནོར་བཟང་ན་རེ། ལྷ་དབང་གཙོ་བྱས་འདིར་འདུས་ཀུན་
ཉོན་དང༌། །ས་རིགས་ཡབ་ཆེན་མི་ངན་གཞན་གྱིས་བསླུས། ། དོན་
མེད་ང་ནི་བྱང་ཕྱོགས་རིང་པོར་བརྫངས། །གཞིས་སུ་ནག་མེད་ཡིད་
འཕྲོག་གསོད་ལ་བརྩམས། །བུ་མོ་ལྗོན་པའི་ཡུལ་ལ་ལོག་ན་ཡང་། །
ང་ཡིས་སྙིང་ནས་མ་བཟོད་འབོད་དུ་ཕྱིན། །འགྲོ་ཁར་ཁྱེད་ཅག་ཀུན་
ལ་གསང་དགོས་བྱུང༌། ། གར་སོང་མེད་པས་བློ་སེམས་སྐྱོ་་་་་་་་་
བདེན། །འོན་ཏེ་མ་ཉེས་ནམ་དེ་རིམ་གྱིས་ལངས། ། ཡབ་ཆེན་་་་་
མཛད་པར་སེམས་ཉིད་འགྱུར་ན་ཡང་། ། ཞིབ་པར་བརྟགས་ན་་་
གཞན་གྱིས་བྱེད་བབ་ལས། ། པ་ཕར་དོགས་གནས་མེད་བསམ་རང་
ཡང་འགྱོད། ། དེ་སྐོར་རིམ་གྱིས་འཕྲོས་པ་རྗེས་སུ་ཡོང་། ། ཞེས་་་་
དགྱེས་པའི་འཛུམ་ཞལ་མཛད་པས་ཀུན་དགའ་ཞིང་། མིག་ནས་
མཆི་མ་ཤོར་བས་དགའ་སྐྱོ་དབྱེ་མི་ཤེས་པ་བྱུང་། ཡིད་འཕྲོག་མ་ན་
རེ། ཞལ་ཏ་མ་ཀུན་དགའ་མས་མཚོན་པས་བུ་མོ་བཅུ་ཉོན་་་་་་་
དང་། །ང་ཉིད་དགའ་བའི་བསམ་གླིང་ནས་ཐོན་རྗེས། །ཁྱོད་ཀུན་
ལུས་ལ་ནད་ཀྱིས་མ་གོས་སམ། ། ལོག་སེམས་ངན་པའི་སྙིང་ནད་མ་
བྱུང་ངམ། ། སྡོད་ཡུལ་ཕོ་བྲང་རང་ལ་ཡོད་དམ་ཅི། ། ཞེས་བཀའ་
186



བསྩལ་བས་ཞལ་ཏ་མ་ཀུན་དགའ་མ་ན་རེ། བྱམས་ལྡན་ལང་ཚོའི་
དཔལ་གྱུར་ལྷ་ཡི་སྲས། ། མཁའ་ལ་སྐད་ཅིག་བགྲོད་པའི་རྫུ་འཕྲུལ་
ཅན། །ལྷ་མི་ཀུན་ཡིད་འཕྲོག་པའི་ཊཱ་ཀི་མ། །བློ་དམན་བུ་མོ་བདག་
ལ་སྙན་གསོན་དང༌། ། ཁྱོད་ཉིད་ནམ་མཁའི་ལམ་ལ་བྱོན་པ་ནས། །
བདག་ཀུན་ནད་ཀྱིས་གདུང་བ་མ་བྱུང་ཡང་། །སྐྱབས་བྲལ་བློ་སེམས་
ཕམ་པ་བཟོད་དཀའ་ཡང་། །ཡུམ་ཆེན་བཀའ་དྲིན་ཅན་གྱི་ཐུགས་རྗེ་
ཡིས། ། གཞན་ཕྱོགས་ཚིག་གིས་སྙིང་རྩ་ དཀྲུགས་པ་ལས། ། ལག་
འཛངས་ལྟོ་གོས་ཕམ་པ་མ་བྱུང་ཞིང༌། ། ལྷ་སྲས་ཁྱོད་ཕྱིར་ཡུམ་ཆེན་
སྐུ་ངལ་བས། ། དེར་བརྟེན་བདག་ཅག་ཀུན་ཀྱང་བདེ་བ་མེད། །
སྡུག་བསྔལ་མུན་པའི་དོང་ནས་དེ་རིང་ཐོན། །བདེ་སྐྱིད་ཡིད་འཕྲོག་
ལྷ་མོའི་ཉི་མ་དེ། །དབང་ཕྱོགས་ཤར་རིའི་རྩེ་ནས་ཀུན་ལ་ཤར། །ལྔ་
བརྒྱ་ཧ་རི་འབྱུང་པོའི་བྱ་ཚོགས་རྣམས། །ཡང་གཅིག་མུན་པའི་ནང་
དུ་མ་ཚུད་དམ། ། ཁུ་བྱུག་ན་ཆུང་བཅུ་ཡི་གསུང་སྙན་དེ། ། འབྱུང་
བྱའི་ཐུགས་ལ་ཟན་ཀྱང་བསྒྱུར་དགོས་བྱུང༌། །དེང་ནས་བཟུང་སྟེ་
བྱང་ཆུབ་མ་ཐོབ་བར། །ཡེ་ཤེས་ཊཱ་ཀི་ཁྱོད་ཀྱིས་རྗེས་ཟུངས་ཤིག །
ཅེས་ཞུས་པས་ཀུན་བཞད་གད་ཐེག་པ་ཞིག་བྱུང༌། དེ་ནས་ཆིབས་
བསྒྱུར་མཐོང་སྨོན་ སྟག་རྩེ་ན་ཁ་ཞེས་པ་དེར་བཞུགས་སྒར་ཕབས།
དེའི་ཉེ་འདབས་ན་གནས་པའི་ལྷ་སྡེ་མི་སྡེ་ཀུན་ནས་མཇལ་ཞུ་བཀུར་
སྟི་ཕུན་སུམ་ཚོགས་པ་ཞུས་ཤིང་། དེ་ནས་ཆིབས་བསྒྱུར་གངྒཱའི་ཆུ་
རྒྱུན་ཞེས་པ་དེར་ཕྱག་ཕེབས་དེའི་ཉེ་འདབས་ནས་བཀུར་སྟི་ཕུན་
སུམ་ ཚོགས་ པ་ཞུས། དེ་ནས་ ཡུམ་ མཆོག་ མའི་ ཞབས་དྲུང༌དུ།
མི་གཉིས་འཚམས་ཞུར་བཅར། དེ་ནས་སང་ཉིན་ལྷུན་གྲུབ་གླིང་
ཁར་ཡུམ་མཆོག་ མ་ཆིབས་སྐྱོད་ཡོད་ཚུལ་ཞུས་པས་སྟངས་དཔྱལ་
གཉིས་ཀ་དགྱེས་པར་གྱུར། ཡུམ་ཆེན་དཔོན་གཡོག་བརྒྱ་སྐོར་་་
187
༡ /



དང་། བྱིངས་ལྷ་སྡེ་མི་སྡེ་ཕེབས་བསུ་བཅས་ཁྱོན་རྟ་པ་ལྔ་བརྒྱར་ཉེ་
བའི་ ཕེབས་བསུ་ཀུན་ལྷུན་གྲུབ་གླིང་ཁར་སྔ་ཆར་ཕེབས། ཉིན་
དགུང་ཡོལ་ཙམ་ལ་ནོར་བཟང་སྐུ་སྲུང་དཔུང་ཚོགས་བགྲང་དཀའ་
བའི་ཕེབས་སྐྱེལ་དང་བཅས་ཡུམ་གྱི་ ཐབ་བསུའི་སར་ཞབས་ སོར་
འཁོད་པར། ཡུམ་མཆོག་མས་འདི་སྐད་དོ། ། སྙིང་དང་འདྲ་བའི་
ནོར་བཟང་ཡིད་འཕྲོག་གཉིས། །གེགས་མེད་དངོས་སུ་མཇལ་བས་
ངོ་མཚར་ཆེ། ། ཡང་ཡང་། སྙིང་ནས་དྲན་པའི་དུང་སེམས་ཀྱིས། །
ལྷང་ལྷང་སྐད་ཀྱིས་འབོད་པའི་གསོལ་བ་བཏབ། ། བསམ་བསམ་
སྨོན་པའི་དོན་དེ་དེ་རིང་བསྒྲུབས། ། གསལ་གསལ་བདེ་སྐྱིད་ཉི་ཟླ་
ཟུང་དུ་ཤར། །མ་རྒན་སང་ཉིན་ཤི་རུང་ང་མི་འགྱོད། །ཅེས་ནོར་
བཟང་ཡིད་འཕྲོག་གཉིས་ལ་ཕྱག་རེ་འཆང་ནས་དགྱེས་པའི་ཡུམ་
གྱིས་སྤྱན་ཆབ་བསིལ་བས། ནོར་བཟང་ནས་ཡུམ་གྱི་ཕྱག་དབུ་
གཙུག་ཏུ་བཞེས་ནས་འདི་སྐད་དོ། ། ཐོག་མེད་ལས་ཀྱིས་བཀོད་པའི་
ཨ་མ་ནི། །ལུས་ཅན་ཀུན་ལ་ཡོད་པ་སྲིད་ན་ཡང་། །ཡང་ཡང་དྲིན་
གྱིས་བསྐྱངས་པའི་ངའི་ཨ་མ། །བདག་ཕྱིར་དུང་བའི་བརྩེ་དུང་ལ་
བསམས་ན། །བཀའ་དྲིན་བསྐལ་པའི་བར་དུ་གཞལ་མི་ནུས། །ཁྱོད་
ཉིད་བྱང་ཆུབ་ལམ་ལ་མ་འཁོད་བར། །ནོར་བཟང་ཅི་འདོད་མི་འགྲོ་
དམ་བཅས་སོ། ། ཞེས་ཡུམ་སྲས་ གསུམ་ ག་ ཁྲི་ལ་བཞུགས་ བསྟུན།
ཡིད་འཕྲོག་མ་ན་རེ། ཟབ་ཡངས་ཤེས་བྱའི་མཛད་བཟང་འཕྲིན་
ལས་ཀྱི། །སྐུ་ཁམས་དྭངས་བཞིན་ཐུགས་དམ་འཕེལ་ལགས་སམ། །
གཞན་ཕྱོགས་ངན་པས་ཐུགས་རྒྱུད་མ་དཀྲུགས་སམ། །བདག་ཉིད་
ཡབ་ཡུམ་དྲང་སྲོང་ནོར་བཟང་སོགས། །རིམ་གྱིས་མཇལ་ཞིང་རྐྱེན་
ངན་གྲོགས་སུ་ཤར། ། ལྷག་དོན་ཡུམ་མཆོག་ཁྱེད་དང་མཇལ་བ་་་
ནི། །བུ་མོ་ཤི་བའི་ཡུལ་ནས་འཁོར་དང་མཚུངས། །ཞེས་ཞུས་པས་
188



ཡུམ་མཆོག་མ་ན་རེ། ཨ་མར་མ་སྐྱེས་བུ་མོ་ཡིད་འཕྲོག་མ། །ཨ་མ་
ལུས་ཀྱི་དགེ་སྦྱོར་འཕེལ་ན་ཡང་། །ཁྱོད་ཉིད་ལྗོན་པའི་ཡུལ་དུ་སོང་
བ་ཡིས། །ཚེ་མཇུག་མི་འཕྲད་བསམ་པའི་སེམས་སྡུག་གིས། །ཡིད་
ལ་བདེ་བ་སྐད་ཅིག་མ་བྱུང་ཡང་། །མཆོག་གསུམ་བསླུ་བ་མེད་པའི་
ཐུགས་རྗེ་ཡིས། ། མ་ངའི་གདུང་བ་མ་ལུས་དེ་རིང་སེལ། །ཞེས་དེའི་
དགོང་ཁྲོད་དབུ་གུར་གཅིག་ཏུ་ཡུམ་སྲས་ཡིད་འཕྲོག་གསུམ་ག་ལྷན་
རྒྱས་སུ་བཞུགས་ཏེ་གཞིས་བྱེས་ཀུན་གྱི་དགེ་སྐྱོན་གསུང་གླེང་ཞིབ་ཏུ་
གནང་། དེའི་སང་ཉིན་ཕོ་བྲང་ནས་སེར་སྦྲེངས་བྲོ་གཞས་ཀྱིས་ཚ་
ལམ་ཙམ་དུ་ཁྱབ་པའི་སྐུ་མདུན་བསྟར། རྩེ་ཞོལ་ཀུན་ནས་རྔ་་་
བརྡུངས་དར་འཕྱར། ཡབ་ནོར་ཆེན་འཁོར་བཅས་ལྷོ་སྒོའི་ཐང་དུ་
ཐབ་བསུ་ གྲ་ སྒྲིག་གནང་བའི་ཚེ་ན། ལྔ་བརྒྱའི་ཚོགས་ནི་ནོར་་་་
བཟང་སྟངས་དཔྱལ་ལ་ངོས་མཇལ་མི་ནུས་པར་ཁྲོམ་པ་བྱིངས་་་་་
གསེབ་ནས་སྙིང་མི་དགའ་ཡང་ལྟད་མོ་བལྟ་བཞིན། ཧ་རི་མི་ཆོས་
ཀྱི་ལྟོ་ཚང་ཡིན་ཟེར་བའི་ཚད་བཟུང་མེད་པའི་འཕྲོས་པ་ཅི་རིགས་
མོལ་བཞིན་སྨྱོ་རྫུ་བྱེད། ནོར་བཟང་སྟངས་དཔྱལ་གཉིས་ནི་དཔུང་
ཚོགས་ཡན་ལག་བཞི་ལྡན་དབུས། སྔར་བས་ཀྱང་གཟི་བཀྲག་ཆེ་
ཞིང་ལྷའི་མཆོད་རྫས་ཡ་མཚན་པའི་རུ་མཚོན་གྲངས་མང་པོས་སྦྲེང་
བའི་རོལ་མོའི་སྒྲས་ས་དང་བར་སྣང་ཀུན་གང་བའི་ཆིབས་བསྐྱོད་
པའི་ལྷོ་སྒོའི་ཐང་དུ་ཕེབས་ཏེ་ནོར་བཟང་ཡིད་འཕྲོག་གཉིས་ཀས་
ཡབ་ལ་དར་ཕུལ་ཕྱག་འཚལ། ཁྲི་ལ་འཇགས་བསྟན་ཡབ་ཆེན་
གྱིས་འདི་སྐད་དོ། །ཕ་ཡི་ནོར་བཟང་གཞོན་ནུ་ཚུར་ཉོན་དང༌། །
ཁྱོད་ཉིད་གསང་སྟབས་ནུབ་གཅིག་སོང་འདུག་བས། ། སླར་ཡང་
བསམས་ན་ཕ་ང་འགྱོད་གྱུར་ཅིང༌། ། ད་ལམ་ཕ་བུ་འཕྲད་པས་ཤིན་
ཏུ་ལེགས། །ནོར་བཟང་དྲི་ཟའི་ཡུལ་དུ་ཐར་བ་དང་། །ཡ་མཚན་
a༡ ok
189



སྟོབས་དང་ལྡན་པས་ཕྱིར་འཁོར་ཞིང་། ། ཕ་རྒན་མ་ཤི་གོང་ལ་ཁྱོད་
འབྱོར་བས། ། རྟེན་འབྲེལ་གང་ལེགས་དགྱེས་སྟོན་གྲོལ་མཚམས་་་
སུ། ། ཕ་བུ་གཅིག་ཡིད་གཅིག་ལ་ཆེས་པ་ཡི། ། དགེ་སྐྱོན་གསེད་་་་
བཀྲོལ་བྱེད་རྒྱུ་མང་ཙམ་འདུག ། ཅེས་བཀའ་བསྩལ་བས་ནོར་
བཟང་ན་རེ། །ཡབ་ཆེན་པ་ཕ་བདག་ལ་ཚུར་གསོན་དང༌། །བདག་
ཉིད་བྱང་ནས་གཞིས་སུ་འཁོར་གདོང་དུ། ། ཡིད་འཕྲོག་མེད་པས་
གར་སོང་པ་ ཕར་ཞུས། ། ཡིད་འཕྲོག་ལྗོན་པའི་གནས་ལ་སོང་ཙ་་
ན། །ཡིད་འཕྲོག་འཚོལ་དུ་ཐོན་སྐབས་གསང་ཐབས་ཀྱིས། །པ་ཕར་
ཐོན་ཕྱག་ཞུ་རྒྱུ་མ་བྱུང་ཡང་། །བདག་ཉིད་སྤྲང་དུ་འགྲོ་བ་མ་གསང་
ན། ། བདག་ལ་སྐྱིད་སྡུག་གདམ་ཁ་མ་མཆིས་ཀྱང་། ། བརྒྱུད་ཀྱི་་་་
མཚན་དོན་ངན་པ་བྱུང་དོགས་ནས། །སུ་དང་ཐུག་འཕྲད་མེད་པར་
ཕྱིན་ལགས་གཤིས། ། རེ་གནས་དཀོན་མཆོག་རྣམ་གསུམ་སྤྱི་བོར་
སྒོམ། ། སྐྱོན་མེད་དྲི་ཟའི་ཡུལ་དུ་ཐར་ཙམ་བྱུང༌། ། སླར་ཡང་ཕྱིར་
འཁོར་དེ་རིང་ཡབ་དང་མཇལ། །རྟེན་འབྲེལ་ཕུན་སུམ་ཚོགས་པའི་
བཟོས་སྒོ་མཛད། ། ཡབ་ཆེན་མཛད་པ་ཆ་ཤས་བརྩམས་པ་ཡང་། །
བདག་གིས་ལོག་པར་མི་འཛིན་ཐུགས་རྗེ་ཅན། ། ཞེས་ཕྱག་འཚལ་
བས་ཡབ་ཀྱང་ཐུགས་ནས་མི་བཟོད་པར་ཡིད་སྐྱོ་བ་ཞིག་བྱུང་ཞིང་།
ཡིད་འཕྲོག་མས་ཡབ་ཆེན་ལ་འདི་སྐད་དོ། ། ཨེ་མ་གསོན་དང་ཡབ་
ཆེན་རྒྱལ་པོ་མཆོག ། ཡབ་ཀྱི་འདི་ཕྱི་ཀུན་གྱི་སྐྱབས་གཅིག་པོ། །
མཚུངས་མེད་གྲུབ་དབང་ཧ་རི་བཞུགས་ལགས་སམ། ། མཐུ་ནུས་
ལྡན་ པའི་ ཞབས་ བརྟན་ བཟང་ ལགས་ སམ། ། ཞེས་ ཞུས་ པས།
ཡབ་ཆེན་ན་རེ། ལྷ་སྲས་ཡིད་འཕྲོག་མ་ཡེངས་བདག་ལ་གསོན། །
བུ་མོའི་བཀའ་ཚིག་ཐུགས་དགོངས་བདེན་ན་ཡང་། །དམྱལ་བ་ཞེས་
བྱའི་མིང་ཙམ་མ་གྲགས་ན། །སངས་རྒྱས་ཞེས་པའི་ཐར་འདོད་བློ་མ་
190



བདེ། ། དཔེར་ན་ ཧ་རིའི་ངན་སྤྱོད་བྱེད་ལས་ཀྱིས། ། ནོར་བཟང་
ཡིད་འཕྲོག་གཉིས་ཀྱི་ཡོན་ཏན་མཐོང་། །བསམ་ཞིང་ཀུན་ཡིད་ཆེས་
པའི་ཆེ་འདོན་གྱིས། ། ལྷ་མིའི་ཡུལ་གྲུ་ཀུན་ལ་མ་གྲགས་སམ། ། ཕ་
རྒན་མགོ་བོ་འཁོར་བའི་བྱེད་པ་ལ། །འགྱོད་སེམས་ཞིབ་དཔྱོད་མི་
འགྱངས་མྱུར་དུ་བྱེད། །ཅེས་དེ་འཕྲལ་ཆིབས་བསྒྱུར་ཚོམས་ཆེན་དུ་
ཕེབས་དགྱེས་སྟོན་སྔར་མ་གྲགས་པ་མཛད་ཐོག ནོར་བཟང་ནས་
ལྗོན་པའི་ཡུལ་དུ་ཕེབས་པ་ནས་བཟུང་ཡིད་འཕྲོག་མས་དྲང་སྲོང་ལ་
ཕྱི་ལན་བཞག་ཚུལ། ལམ་དགྲ་སྒྲོལ་ལུགས། དྲི་ཟའི་རྗེ་འབངས་
རྣམས་དང་མཇལ་ཚུལ། ནོར་བཟང་རང་ནས་ཡིད་འཕྲོག་མའི་
དོན་དུ་ཞི་དྲག་གི་མཛད་པ་མཛད་ཚུལ་སོགས་ཞིབ་པར་དཔོན་་་་
འབངས་ཀུན་འཛོམས་ཐོག་བཀའ་བསྩལ་བས་སྐྱེ་བོ་མཆོག་དམན་
ཀུན་ཡ་མཚན་ཞིང་ངོ་མཚར་ཆེ་བར་གྱུར། གསོལ་ སྟོན་གྲོལ་་་་་
བསྟུན་སོ་སོའི་གཟིམ་ཆུང་དུ་ཕེབས། ཡབ་ནས་དགྱེས་སྟོན་རིམ་
གྱིས་ཚུགས་རྒྱུའི་བཀའ་ཁྱབ་མཛད། བཙུན་མོ་ལྔ་བརྒྱའི་ཁྲོད་དུ་
སྔོན་མ་ནོར་བཟང་རང་གི་དགོངས་པར་བཙུན་མོ་ཚེ་རིང་དབང་མོ་
དང༌། བསམ་འགྲུབ་སྒྲོལ་མ་གཞོན་ནུ་གཉིས་པོ་དེ་སྐུ་མདུན་དུ་
ཤོག་གསུངས་པས་གོང་གསལ་གཉིས་ནི་རབ་ཏུ་སྐྲག་ནས་མཆི་མ་
འདོན་བཞིན་བཅར་བས། སྐུ་མདུན་དུ་ཐོན་འཕྲལ་ནོར་བཟང་
ཡིད་འཕྲོག་གཉིས་ལ་དར་ཕུལ་ཕྱག་འཚལ་བས། ནོར་བཟང་ན་
རེ། ཚེ་དབང་བསམ་འགྲུབ་རྣ་བས་ང་ལ་ཉོན། །ང་ཉིད་བྱང་
ཕྱོགས་ཡུལ་དུ་སོང་རྗེས་སུ། ། ཁྱོད་ཅག་ལྔ་བརྒྱ་ཧ་རི་བཅས་པ་་་
ནས། །ཕོ་བྲང་དམག་གིས་བསྐོར་བའི་བརྗོད་རིགས་སུ། །ཡབ་ཆེན་
བཀའ་ཡིན་ཞེས་པའི་ཡིད་འཕྲོག་མ། ། གསོད་ཤག་སྙིང་ཚིལ་ལེན་
ཞེས་མོལ་འདུག་པས། །དེ་ལ་བཙུན་མོ་ལྔ་བརྒྱ་ཡོད་ན་ཡང་། །ཁྱོད་
191
{



གཉིས་ང་དང་བློ་དཀར་དང་ལྡན་ཡིན། །གོང་མོལ་བྱ་ངན་དེ་འདྲ་
བྱེད་དོན་ཅི། །སྔ་ཕྱིའི་བྱེད་བབ་དེ་རྣམས་ཞིབ་ཏུ་ཤོད། །གཡོ་ཕུང་
སྦས་གསང་མེད་པར་བཤད་བྱུང་ན། །ཁྱོད་གཉིས་གསོད་པར་མི་བྱ་
དམ་བཅའ་འོ། །གསལ་བར་མི་ཤོད་སྙིང་རྗེའི་ཡུལ་ལས་འདས། །
ཞེས་བཀའ་བསྩལ་བས་བཙུན་མོ་གཞོན་ནུ་གཉིས་སྐྲག་ནས་མགྲིན་
གཅིག་ཏུ་འདི་སྐད་དོ། ། བྱམས་ལྡན་ཐུགས་རྗེའི་བདག་ཉིད་མིའི་
བདག་པོ། ། བསོད་དམན་ན་ཆུང་གཉིས་ལ་སྙན་གསོན་དང་། །
སྔོན་བྱས་ལྔ་བརྒྱའི་བྱ་ངན་བྱུང་ཚུལ་རྣམས། ། བདག་ཅག་གཉིས་
ཀྱིས་གང་ཤེས་ཟོལ་མེད་ཞུ། །བདག་གཉིས་སྲོག་ལ་མི་འབབ་ཐུགས་
རྗེས་གཟིགས། ། ཞེས་པུས་མོ་ས་ལ་བཙུགས་ནས་འདི་སྐད་དོ། །ལྔ་
བརྒྱ་གདོན་གྱིས་བརླམས་པའི་བྱ་ངན་ནི། ། ཡོང་ལུགས་ཞིབ་པར་
ཞུའོ་སྙན་གསོན་ཅིག །ལྷ་སྲས་ཁྲི་བཙུན་ཡིད་འཕྲོག་ལྷ་མོ་ནི། །ཕོ་
བྲང་ཆེན་པོར་ སྔོན་ཕེབས་དགྱེས་སྟོན་སྐབས། ། ཡིད་འཕྲོག་གྲལ་
མགོར་བཞུགས་བཞིན་གཡུ་ཁྲི་བརྒྱབ། །ལྔ་བརྒྱ་གྲལ་གཤམ་ཤིང་གི་
ཁྲི་ལ་བཞག །ཕྱི་ནང་དགྱེས་སྟོན་ཞུ་མི་སྟེར་ཆ་ཡང༌། །ལྔ་བརྒྱར་
སྣང་ཆུང་བྱས་པའི་རྐྱེན་ལ་བརྟེན། ། རྗེ་འབངས་ཀུན་ལ་ལྔ་བརྒྱས་
སྐུར་འདེབས་བྱས། ། ལྷ་སྲས་མཚར་ཞིང་མཛད་བཟང་ལྡན་པར་་་་་
ཞེས། ། སྐྱེ་བོ་ཕོ་མོ་མང་པོས་གླེང་བས་ན། ། བཙུན་མོ་རྣམས་ཀྱི་རྣ་
བར་ཐོས་པའི་ཚེ། །ཟས་ངན་ཁོག་ལ་ཤོར་འདྲའི་གདུང་བ་བྱེད། །
དེ་རྗེས་རྒྱལ་པོའི་དྲུང་དུ་མ་ཐར་བའི། ། ཟླ་ལྷག་སོང་དུས་ལྔ་བརྒྱ་
བགྲེས་སོང་རྣམས། ། མཚན་མོ་ཚོགས་ནས་བློ་བསྡུར་ཞག་ ཤས་་་་
བྱས། །བདག་ཅག་བྱིངས་ནས་མ་ཤེས་ཅི་ཡིན་བྱས། །ཉིན་གཅིག་
བྱང་གླིང་ན་ཁར་ཀུན་ཤོག་ཟེར། །སོ་སོའི་གཡོག་མོ་རྣམས་ཀྱང་རིང་
པོར་བཞག ། བཙུན་མོ་ཀུན་ཚོགས་ལྷ་སྲས་མི་འདོད་པས། །ང་
192



རྒྱལ་སྟོང་སྟོང་ཚད་ཚད་ཅི་རིགས་གླེང་། །དེ་དབུས་བགྲེས་སོང་དོན་
འགྲུབ་དཔལ་མོ་ནས། ། ཀུན་ལ་རྣ་བས་ཉོན་ཟེར་འདི་སྐད་དོ། །
བྱུར་གྱི་སྣ་འདྲེན་རིགས་ངན་རྔོན་པ་དང༌། ། ཕུང་བྱེད་རིར་གནས་
བློ་གྲོས་རབ་གསལ་གྱིས། ། རྐང་འཁྱམས་ཡིད་འཕྲོག་ལྷ་མོ་ཟེར་བ་
འདི། །འདིར་སླེབས་བློན་འབངས་མགོ་ སྐྲག་ཁ་ཤས་ནས། །རྒྱལ་
པོར་སྙན་ཞུ་ཕུལ་བའི་ཨ་གསར་གྱིས། །སླེབས་འཕྲལ་རྒྱལ་པོས་དེ་ལ་
རྩིས་ཆེན་བྱས། ། དཔོན་འབངས་ཀུན་འདུས་དགྱེས་པའི་ལེགས་་་་
སྐྱེས་བྱེད། །རྒྱན་གོས་གཡོག་མོ་ལ་སོགས་ཅི་འདོད་སྤུད། །འབངས་
འཁོར་རྣམས་ཀྱིས་དར་དང༌ སྟེར་ཆ་ཡང༌། ། དཔོན་གཡོག་ ཐུག་་་
འདྲའི་རང་ཕྱོགས་སྣང་ཆུང་བྱས། །མི་འཁྱམས་ཉ་པས་བསྐྱལ་བའི་
བུ་མོ་ལ། །འདི་ཙམ་རྒྱལ་པོས་རྩིས་ཆེན་བྱེད་ཟེར་ན། །རང་ཅག་ལྔ་
བརྒྱ་རང་རང་ཕ་མིང་གིས། །སྟེར་སློང་བསུ་སྐྱེལ་བྱས་པའི་བཙུན་མོ་
ཡིན། ། སྣང་ཆུང་བྱེད་པ་རྒྱལ་པོའི་ཁྲེལ་གཞུང་བསམ། ། སྔར་གྱི་་
དུས་ན་བཙུན་མོ་ལྔ་བརྒྱ་ཟེར། ། རྒྱལ་པོའི་སྤྱན་ལ་རྒྱུག་ཅིང་བརྩི་
འཇོག་བྱེད། ། ཡིད་འཕྲོག་ཟེར་བའི་རྐང་འཁྱམས་འདི་འབྱོར་་་་་་
ནས། ། ལྔ་བརྒྱ་རྒྱལ་པོའི་དྲུང་དུ་ཐར་མི་སྲིད། ། ཡིད་འཕྲོག་མེད་
པའི་ཐབས་ཤིག་མ་བྱས་ན། །ཕྱིན་ཆད་གཡོག་མོའི་མཐོང་ཡང་བྱེད་
པར་དཀའ། ། ཡབ་ཆེན་ མཆོད་གནས་རྣལ་ འབྱོར་ ཧ་ རི་ འདི། །
ཐབས་དང་མན་ངག་རྫུ་འཕྲུལ་ཤིན་ཏུ་ཆེ། ། དེ་དྲུང་རང་ ཅག་ཁ་
ཤས་བཅར་བ་ཡིས། ། ཡིད་འཕྲོག་མེད་པའི་ཐབས་ཤིག་ཞུ་རུ་འགྲོ
། ཟེར་བའི་གཏམ་ལ་ཀུན་ཉན་བློ་ཐག་བཅད། །གཏམ་ཚིག་གཞན་
འགྱུར་མེད་པའི་ཐེའུ་བསྡུས། ། དོན་འགྲུབ་དཔལ་མོས་མཚོན་པའི་
བཙུན་མོ་བཞི། །ནུབ་གཅིག་ཧ་རིའི་དྲུང་དུ་ཐོན་སོང་ཞིང་། །ཕྱིར་
འཁོར་ཞལ་བཞེས་བཟང་ཚུལ་དགའ་སྤྲོ་བྱེད། །དེ་རྗེས་རྒྱལ་པོ་བྱང་
193



དུ་ཕེབས་ཚར་བསྟུན། ། ཧ་རིའི་དྲུང་དུ་བགྲེས་སོང་ཡང་ཡང་འགྲོ
། ཉིན་གཅིག་ཡབ་ཀྱི་དྲུང་དུ་ཀུན་ཤོག་ཟེར། །ཡབ་ནས་ལྔ་བརྒྱའི་རྣ་
བར་འདི་སྐད་གསུངས། །ལྷ་ཀུན་གླུད་དུ་བརྫངས་པའི་ཡིད་འཕྲོག་
འདི། ། གར་གནས་རྐྱེན་ངན་མང་དུ་ཡོང་བ་ལ། ། ལྔ་བརྒྱ་གོ་མཚོན་
ཐོགས་ནས་ཡིད་འཕྲོག་བསྒྲོལ། ། སྙིང་ཚིལ་ཁྲུས་ཀྱི་རྫས་སུ་དགོས་
གསུངས་པས། ། གོ་ཆ་མདའ་གྲི་མང་པོ་རྩིས་ཁྲར་བསྩལ། ། ལྔ་བརྒྱ་
བགྲེས་སོང་ཀུན་མཉེས་འདི་སྐད་དོ། །རང་རེའི་བསམ་དོན་ཉི་མ་དེ་
རིང་འགྲུབ། ། རྒན་གཞོན་མ་ལུས་ཤོག་ཟེར་ཕྱིན་པ་ལ། ། བདག་
ཅག་གཉིས་ཀྱི་མཚོན་པའི་གཞོན་གྲས་ལ། ། ལེགས་ཉེས་གང་བྱེད་
དབང་ཆ་མེད་ངེས་ཡིན། ། བཙུན་མོ་བགྲེས་ སོང་ཧ་རི་བཅས་པ་་
ལ། །བཀའ་འདྲི་གནང་ན་རྒྱལ་པོའི་དགོངས་པར་དྭངས། །བདག་
ཅག་སྲོག་ལ་མི་འབབ་ཐུགས་རྗེས་གཟིགས། ། ཞེས་ཞུས་པས་ནོར་
བཟང་གིས་ཐུགས་ནས་སྙིང་རྗེ་ཡང་རྣམ་པར་ཁྲོ་ཉམས་མཛད་ཅིང་།
ཡིད་འཕྲོག་མས་བཙུན་མོ་གཉིས་ལ་འདི་སྐད་དོ། ། ཚུར་ལ་གསོན་
དང་བཙུན་མོ་གཞོན་ནུ་གཉིས། ། གང་གསུང་གཏམ་དེ་དྲང་པོའི་
ཚིག་ཏུ་གོ ། ནང་དགྲ་དུག་གསུམ་ཁོང་ཁྲོའི་བདག་འཛིན་འདི། །
རང་གཞན་གཉིས་ཀ་ཕུང་བའི་རྒྱུར་འདུག་ཅིང་། ། བཙུན་མོ་དོན་
འགྲུབ་དཔལ་མོའི་བཙན་ཤུགས་ཀྱིས། །ལེགས་ཉེས་དབང་ཆ་མེད་
པ་ཁྱོད་གཉིས་བདེན། ། ཁྱོད་གཉིས་ངལ་བར་མ་མཛད་ཟས་སྐོམ་
བཞེས། །སྲོག་ལ་མི་འབབ་ཞུ་བ་ང་ཡིས་བྱེད། །ཅེས་སྐུ་མདུན་རང་
དུ་ལྗགས་སྨིན་ནས་གསོལ་རས་བསྩལ་བས། བཙུན་མོ་གཉིས་ནས་
ཡིད་འཕྲོག་ལ་ཕྱག་མང་དུ་འཚལ་ནས་འདི་སྐད་དོ། ། ཐུགས་རྗེའི་
མངའ་བདག་བྱང་སེམས་ཊཱ་ཀི་བཞུགས། །ང་རྒྱལ་ཁོང་ཁྲོའི་དྲི་མས་
མ་གོས་པའི། ། བདག་མེད་བཟོད་པའི་ཕུང་པོ་ཁྱེད་གསོན་དང་། །
194



བསོད་དམན་བྱེད་ངན་གཞན་གྱིས་བདག་ཅག་འཕོངས། ། ཁྱོད་ཀྱི་
ཐུགས་རྗེ་བཟང་པོའི་ཆོས་ཀློང་ནས། །གཞན་ཕན་སྐྱབས་ཀྱི་འཁོད་
ནས་མ་འདོར་ཞིག ། ཟེར་ནས་སླར་ཡང་མིག་ནས་མཆི་མ་དང་
བཅས་ཕྱག་འཚལ། ནོར་བཟང་ནས་བཙུན་མོ་གཞོན་ནུ་གཉིས་ཀྱི་
བརྗོད་རིགས་ཡི་གེར་བཀོད། ཡབ་ཀྱི་དྲུང་དུ་ཕེབས་ནས་འདི་
སྐད་དོ། ། བཀའ་དྲིན་ ཅན་གྱི་ཡབ་ཆེན་བདག་ལ་གསོན། །ལྔ་་་་་
བརྒྱའི་ཁྲོད་ནས་ན་གཞོན་གཉིས་པོར་ཏེ། །སྔ་ཕྱིའི་བྱེད་བབ་ཐམས་
ཅད་དྲི་བ་བྱས། །བཙུན་མོ་གཉིས་ནས་འདི་ལྟར་མོས་བྱུང་བའི། །
ཞིབ་པར་ཡི་གེར་བཀོད་ནས་ཡབ་ཀྱི་དྲུང་། །སྤྱན་ཞུ་ཐུགས་དགོངས་
དྭངས་ཕྱིར་བཅར་ལགས་པས། ། དགེ་སྐྱོན་ཞིབ་པ་ཞུ་ ཐོ་འདི་ན་་
གསལ། །ཞེས་ཐོ་དེ་ཡབ་ཆེན་ཕྱག་ཏུ་ཕུལ་བས་ཡབ་ཆེན་ནས་ཞིབ་
པར་གཟིགས་ཏེ་ཞལ་གཤིས་འགྱུར། ཕྱག་ཞབས་པུས་ལ་རྡེབ་་་
བཞིན་འདི་སྐད་དོ། ། སྙིང་དང་འདྲ་བའི་བུ་ཆུང་ང་ལ་ཉོན། །ཕུང་
བྱེད་ལྔ་བརྒྱའི་བསམ་པ་འགྲུབ་ཆེད་དུ། ། ཧ་རི་ཞེས་བྱའི་ཁྱིམ་མེད་
ཟོག་པོ་དེས། ། ངན་སེམས་རྫས་སྔགས་ལ་བརྟེན་དཀྲུག་ཤིང་ཞིག
། བྱས་ཚོད་ང་ཡི་བློར་ཡང་དོགས་ནས་ཀྱང་། །ཞིབ་དཔྱོད་མི་རིང་ང་
ཡིས་མྱུར་དུ་བྱེད། །ཅེས་གསུང་བཞིན་ནོར་བཟང་ནི་གཟིམ་ཆུང་དུ་
ཕྱིར་ཕེབས་ཡབ་ནས་ནོར་བཟང་ལ་སྙན་ཞུ་འབུལ་མི་བཙུན་མོ་་་
གཉིས་པོ་མདུན་ དུ་ ཤོག་གསུངས་ནས་ཞུ་ཐོའི་བརྗོད་རིགས་དང་
མཚུངས་པ་བཀའ་འདྲི་གནང་ནས་གཞོན་ནུ་མ་གཉིས་ནས་འདི་
སྐད་དོ། །ལེགས་པར་དགོངས་དང་ཡབ་ཆེན་རྒྱལ་པོ་ལགས། །རྒྱལ་
སྲས་ནོར་བུ་བཟང་པོས་ བདག་ གཉིས་ལ། །སྔ་ཕྱིའི་བཀའ་འདྲི་་་
གནང་བའི་སྙན་ཞུ་དེ། ། ཕྲན་ཆུང་གཉིས་ཀྱིས་གང་ཤེས་ཟོལ་མེད་
ཡིན། ། སྔོན་ཞུས་ཐོ་གསལ་དེ་ལ་འགྱུར་བ་མེད། ། ཞིབ་ཆ་ཧ་རི་ལྔ་
195



བརྒྱ་བགྲེས་སོང་ལ། ། བཀའ་འདྲི་གནང་ན་ཡབ་སྲས་དགོངས་པ་
དྭངས། ། ཞེས་ཐོ་གསལ་ཁས་བླངས་པས་བཙུན་མོ་གཉིས་ཕྱིར་ལོག
ཡབ་ནས་ཕྱི་ནང་གི་ཞབས་གྲས་རྣམས་ལ་བཀའ་བསྩལ་ཏེ་ཧ་རི་དང་
ལྔ་བརྒྱ་ཀུན་ཟུངས་འཆང་བགྱིས་ཕེབས་པས། དུས་གཅིག་ཏུ་ཀུན་
བཟུང་སྟེ་མུན་པ་ཅན་གྱི་ཁང་པར་ཁ་འཕྲལ་ནས་བཅུག དགྱེས་
སྟོན་རྣམས་གྲོལ་བསྟུན་ཡབ་ནས་ཉིན་གཅིག་བྱང་གླིང་ན་ཁར་བྱོན་
ཏེ་ཞབས་གྲས་མང་ལ་རག་པ་ཁྲིད། ཐོག་མར་ཧ་རི་ཁྲིད་ཤོག་ཅེས་
གསུངས་པས། ལག་པ་ཞགས་པས་བཅིངས་ནས་གཟིགས་ལམ་དུ་
བཞག ཡབ་ནས་འདི་སྐད་དོ། ། སྡིག་སྒྲིབ་དཀར་ནག་ལས་་་་་
འབྲས་མི་ཤེས་པའི། །ཧ་རི་ནག་པོ་རྣ་བ་ད་ཉོན་ཅིག ། བཙུན་མོ་
གཞོན་ནུ་གཉིས་ལ་ནོར་བཟང་ནས། ། དྲི་བ་བྱས་པའི་ཐོ་ལ་འདི་
ལྟར་འ དུག་། ལེགས་པར་ཉོན་དང་ཡིན་ལུགས་དྲང་པོར་ཤོད། །
ཅེས་ཐོ་ཡིག་དེ་བསྒྲགས་པས་ཧ་རི་ན་རེ། ཡབ་ཆེན་རྒྱལ་པོ་བདག་
ལ་ཚུར་གསོན་དང་། །བྱང་ཕྱོགས་བྱུས་མོ་སྔ་རྟིང་བྱས་པ་ཡིས། །མོ་
ལུང་གང་ཤར་བབ་པ་དེ་ལྟར་ཡིན། །ཕོ་བྲང་དམག་གིས་བསྐོར་བའི་
ཡོང་རྐྱེན་ཡང་། ། ཡབ་ནས་བདག་ལ་ བཀའ་ ཕེབས་འདི་ལྟར་་་་་
བྱུང་། ། ལྷ་མོ་སྒྲོལ་ལུགས་ཧ་རིས་བཀོད་པ་གྱིས། ། ཕེབས་གཤིས་
ཡིད་འཕྲོག་གཞན་བསྒྲོལ་མི་རིགས་པས། །སྒྲོལ་བྱེད་ལྔ་བརྒྱས་བྱས་
ན་མཛེས་འདྲ་ཞུས། །ལྔ་བརྒྱར་ཡབ་ཀྱིས་བཀའ་བསྩལ་བདག་དང་
བཅས། ། མཚོན་ཆ་གནང་ནས་ཕོ་བྲང་བསྐོར་ན་ཡང་། ། ཡིད་་་་་
འཕྲོག་ནམ་མཁར་འཕུར་ནས་སྒྲོལ་མ་ཐུབ། ། དེ་ཀུན་ཡབ་ཀྱི་་་་་
དགོངས་པར་འཇགས་ཚོད་ཡོད། ། ད་ལན་ཐོ་གསལ་བདག་ལ་ཆ་
རྒྱུས་མེད། །ཁོ་རང་བཙུན་མོའི་ཚོགས་ལ་བཀའ་འདྲི་མཛོད། །ཅེས་
ཞུས་པས། ཡབ་དགོངས་པ་ཁྲོས་ནས་ཧ་རི་ཞགས་པས་བཅིངས་
196



ཏེ་གཞན་ཞིག་ཏུ་བཞག བཙུན་མོ་དོན་འགྲུབ་དཔལ་མོ་ཁྲིད་ཤོག་
གསུངས་ཏེ་གཟིགས་ལམ་དུ་འབྱོར་བ་དང་ཡབ་ནས་འདི་སྐད་དོ། །
ཕུང་བྱེད་དོན་འགྲུབ་དཔལ་མོ་རྣ་བ་ཉོན། །ཁྱོད་ཀྱིས་ངན་བྱེད་ཉེས་
ལུགས་འདི་ལྟར་འདུག་། བཙུན་མོ་གཞོན་མ་གཉིས་ཀྱི་ཞུ་ ཐོ་་
འདི། །ཡིན་མིན་གནས་ལུགས་ངོ་མ་ད་ཤོད་ཅིག །ཅེས་སྔོན་མའི་
ཞུ་ཐོ་བསྒྲགས་པས་དོན་འགྲུབ་དཔལ་མོས་འདི་སྐད་དོ། །ཡབ་ཆེན་
དེ་ལྟར་མ་གསུངས་བདག་ལ་གསོན། །ཡབ་ནས་ལྔ་བརྒྱར་ཤོག་ཅེས་
བཅར་བ་ལས། ། ཁྱོད་ཀྱི་ཞལ་ནས་ཇི་ལྟར་གསུང་གདའ་བ། ། རྨི་
ལྟས་འཚུབ་པས་ཧ་རིར་མོ་ཆ་མཛད། །འཚུབ་ངོ་ཆེ་བའི་རིམ་གྲོ་བྱ་
དགོས་པས། །བྱབ་ཁྲུས་རྒྱས་པའི་རྫས་ཀྱི་ཐོ་ནང་དུ། །མིའམ་ཅི་ཡི་
ཚིལ་བུ་དགོས་པ་ལ། ། ལྷ་ཀུན་གླུད་དུ་བརྫངས་པའི་མི་འམ་ཅི། །
ཡིད་འཕྲོག་ཟེར་བའི་བུ་མོ་འདི་ཡིན་པས། །ཡིད་འཕྲོག་བསྒྲིལ་ནས་
ཚིལ་བུ་ཁྱེར་ཤོག་གསུངས། །དེ་དོན་ཁས་བླངས་མཚོན་ཆའི་རྩིས་ཁྲ་
ཞུས། ། ཕོ་བྲང་ལྔ་བརྒྱ་ཧ་རི་བཅས་པས་བསྐོར། །ཡིད་འཕྲོག་་་་
གནམ་ལ་འཕུར་བའི་གནས་ལ་བརྟེན། །ཚིལ་བུ་མ་ལོན་བདག་ཀུན་
བྱ་ཐབས་ཟད། །ཧ་རི་ཡབ་ཀྱི་དྲུང་དུ་བཅར་བ་ཡིས། །ཁྲུས་རྫིང་ཁ་
དེར་ཡབ་ལ་ཁྲུས་གསོལ་བྱས། ། དེ་རྣམས་ཀུན་གྱི་དགོངས་པར་་་་
འཇགས་ཚོད་ཡིན། ། ཐོ་གསལ་བདག་ལ་ཆ་རྒྱུས་མེད་ངེས་ཡིན། །
ཞུ་མི་རྣམས་དང་ར་སྤྲོད་བྱེད་དུ་ཆུགས། ། ཞེས་ཞུས་པས་ཧ་རི་དང་
དོན་དཔལ་གཉིས་ཀས་ཁས་མ་བླངས་པས་ཡབ་རབ་ཏུ་ཁྲོས་ནས་ཧ་
རི་ཆུར་ཤན་གྱི་ཚ་འདྲི་ནན་ཏན་གནང་བས་ངུ་སྐད་དབང་མེད་དུ་
ཤོར་ནས་འདི་སྐད་དོ། ། དགོངས་དེ་དག་གོ་ཡབ་ཆེན་རྒྱལ་་་་་
ལགས། །ཕུང་བྱེད་ལྔ་བརྒྱའི་བྱ་ལུགས་འདི་ལྟར་ཡིན། །བདག་ཉིད་
རང་གི་སྤྱིལ་བུར་སྡོད་པ་ལ། ། ནུབ་གཅིག་བཙུན་མོ་མི་བཞི་མདུན་
197



དུ་བྱུང༌། །དེ་ཚོས་བདག་ལ་བརྗོད་ཚུལ་འདི་སྐད་དོ། །བྱང་ཕྱོགས་
རྗེ་འབངས་མཛད་སྤྱོད་འདི་ལྟར་འདུག ། མི་འཁྱམས་ ཉ་པས་
འཁྲིད་པའི་བུ་མོ་ལ། ། ཡིད་འཕྲོག་ཅེས་པའི་མིང་བཏགས་བཙུན་
མོར་འཛིན། །བདག་ཅག་ལྔ་བརྒྱར་རྒྱལ་པོའི་ཐུགས་མི་གཏོད། །ལྔ་
བརྒྱ་རྒྱལ་པོའི་དྲུང་དུ་ཐར་མི་སྲིད། །ཡིད་འཕྲོག་ནམ་ཉིན་མེད་པར་
སྐུ་ལ་བཅར། ། བཅར་བའི་ མི་ཚད་ངོ་བསྟོད་བཟོས་སྒོ་མཛད། །
སྔོན་ཆད་རྒྱལ་པོའི་ཐུགས་དགོངས་འཁྲུག་དོགས་ཀྱིས། ། ལྔ་བརྒྱས་
བཟོད་པ་བསྒོམ་པས་ཡིད་འཕྲོག་མས། །ལྟ་བ་ཉིན་རེ་བཞིན་གྱིས་ཇེ་
མཐོར་གཏོང༌། ། ད་ཆ་ལྔ་བརྒྱ་ཚུགས་རེ་མ་མཆིས་པས། །བདག་
ཅག་མི་བཞི་བླ་མའི་དྲུང་དུ་བཅར། །མཐུ་གཏད་ཟོར་འཕེན་ལས་
སྦྱོར་ཅི་མཛད་རུང༌། །ཡིད་འཕྲོག་མེད་པའི་ཐབས་ཤིག་དགོས་ཟེར་
བའི། །ཡང་ཡང་ནན་གྱིས་མོལ་བའི་ངོས་མ་གཅོག ། བཙུན་མོའི་
བློ་འདོད་འགྲུབ་པར་ཁས་ལེན་བྱས། ། ཡབ་ཆེན་རྒྱལ་པོའི་མཚན་
ལྟས་སློག་ཐབས་བྱས། །མོ་ཆ་གནང་ཚེ་མོ་ལུང་རྫུན་བཤད་བྱས། །
ནོར་བཟང་བྱང་ལ་ཕེབས་བསྟུན་ཡིད་འཕྲོག་ནི། ། ཡབ་ལ་དབུ་་་
བསྐོར་ཞུས་ཏེ་སྒྲོལ་བར་བྱས། །བྱ་ངན་ལམ་དུ་མ་ལྷོངས་མཐར་རང་
འཕོངས། ། ཧ་རི་སྲོག་ཆད་མེད་པ་ཐུགས་རྗེས་གཟིགས། ། ཞེས་་་
བཙུན་མོ་གཞོན་ནུ་མ་གཉིས་ཀྱི་ཞུ་བ་དང་ར་འཕྲོད་ཅིང༌། ཡང་
བཙུན་མོ་དོན་དཔལ་གྱིས་ཁ་ཞོར་ཕོག་པའི་ཧ་རིའི་སར་འགྲོ་མི་་
རྣམས་བོས་པའི་ཞུ་ཐོ་དང་ཧ་རིའི་བརྗོད་རིགས་བཅས་འདི་བྱུང་།
དེ་རྣམས་ལ་ཅི་ཡིན་དྲིས་པས་བཙུན་མོ་གསུམ་ནས་འདི་སྐད་དོ། །
མི་དབང་ཡབ་ཆེན་བདག་ལ་དགོངས་སུ་གསོལ། ། ལྔ་བརྒྱ་གདོན་
གྱིས་བསླུས་པའི་བྱེད་པ་རྣམས། ། བཙུན་མོ་གཞོན་ནུ་གཉིས་ཀྱིས་
ཞུས་པ་བཞིན། ། ཧ་རིས་ཁས་ལེན་བྱས་པའི་བརྗོད་རིགས་བཅས། །
198



ཡིན་མིན་ཞུ་དགོས་མེད་པ་ཁས་ལེན་ཅིང༌། །ཡིད་འཕྲོག་ཀུན་བློར་
བབ་པ་མ་བྱུང་ཡང་། །བྱ་ངན་འཕུང་གི་གྲོས་འགོ་འདོན་བྱེད་པ། །
ཨ་ཅེ་དོན་འགྲུབ་དཔལ་མོའི་ཞོར་ཕོག་ཏུ། །བདག་ཅག་གཞོན་གྲས་
ཁ་ཤས་ཡོད་ན་ཡང་། ། གཞོན་གྲས་བྱིངས་ལ་ཁོ་ཚོས་གང་ལ་་་་
ལས། ། བཟང་ངན་གང་གི་དབང་ཆ་ཡོད་མ་ཡིན། །ཧ་རི་ཞེས་བྱའི་
མི་ཡོང་ཁས་ལེན་མཁན། ། རང་གཞན་ཀུན་ཕུང་བྱ་ངན་དེ་འདྲ་
བ། ། རྒྱལ་པོ་ཁྱེད་ཀྱིས་ཐུགས་རྗེས་གཟིགས་པ་ལས། །རང་ཉིད་ཞུ་
རེ་མེད་པའི་བྱ་བ་ལགས། །ཞེས་ཞུས་པས། དེའི་ནུབ་ཧ་རི་དང༌།
བཙུན་མོ་རྣམས་སོ་ སོའི་གནས་སུ་བཅུག ཡབ་རང་ཕོ་བྲང་དུ་
ཕེབས་ཏེ་ཡུམ་དང་ནོར་བཟང་ཡིད་འཕྲོག་གསུམ་སྐུ་མདུན་དུ་ཤོག་
གསུངས་ནས་འདི་སྐད་དོ། ། ཡུམ་ དང་ ཡིད་འཕྲོག་ནོར་བཟང་་་་
བཅས་ཀྱིས་མཚོན། ། འདིར་འདུས་ རྗེ་འབངས་ ཐམས་ ཅད་ང་ལ་
ཉོན། ། ཕ་རྒན་ན་རྒས་ཤེས་བྱའི་དབང་པོ་ཉམས། ། ཕུང་བྱེད་ཟོག་
པོ་ཧ་རི་བླ་མར་བསྟེན། ། ངན་སེམས་སྒྱུ་མ་སྤྲུལ་ནས་རྨི་ལྟས་་་་་
བསློགས། ། རང་སེམས་ཆ་ལ་མི་འཇོག་བློ་ལོག་འགྱུར། ། ཧ་ རིས་་
བྱས་ཚད་བདེན་འཛིན་ལག་ཏུ་བླངས། །དོན་མེད་ནོར་བཟང་དགྲ་
ཡུལ་བྱང་དུ་བཏང་། །དེ་རྗེས་ཧ་རིས་རིམ་གྲོ་བྱེད་ཟེར་བས། །དོན་
མེད་ལག་ཏུ་བླངས་ནས་ཅི་ཟེར་བསྒྲུབས། ། ཡིད་འཕྲོག་མེད་པའི་
ཐབས་ཀྱི་བཀོད་པ་བྱས། ། ནོར་བཟང་བྱུང་ནས་འཁོར་འཕྲལ་་་་
འཁྲུགས་འཛིང་བྱས། ། ཧ་རིའི་འཕྲུལ་གྱིས་ ཕ་ རྒན་སྨྱོ་དང་་་་་་་་་
མཚུངས། ། སྔོན་བྱས་འགྱོད་བཤགས་ཚེ་མཇུག་ཆོས་ལ་འགྲོ །
བཙུན་མོ་གཞོན་ནུ་གཉིས་ཀྱི་ཞུ་ཐོའི་ནང་། ། ར་སྤྲོད་ཧ་རི་ལྔ་བརྒྱས་
ཁས་བླངས་ཤིང༌། ། སང་ནས་བཟུང་སྟེ་ཧ་རི་ལྔ་བརྒྱའི་ཚོགས། །
མནར་སྤྱོད་དྲག་པོ་ཁྲིམས་ཀྱིས་ཀུན་གསོད་ཅིང༌། ། གཡོག་དང་ལྟོས་
199



བཅས་རིགས་ཀྱང་གནས་ནས་དབྱུང༌། །བྱང་ཕྱོགས་ཕ་མེས་རྒྱུད་ཀྱི་
རྐང་འདྲེན་ང་། ། བསམས་ན་སྙིང་ལ་བདེ་བ་ཡོད་མ་ཡིན། ། ཞེས་
སྙིང་རླུང་ལང་བར་ཉེ་ཞིང༌། ནོར་བཟང་ནས་ཡབ་ལ་འདི་སྐད་
དོ། ། ཨེ་མ་བཀའ་དྲིན་ཅན་གྱི་ཡབ་ཆེན་བདག་ལ་གསོན། ། ཡབ་
ཆེན་ཐུགས་སྐྱོ་སྐུ་ངོལ་མ་མཛད་ཅིག ། རང་ཅག་ཡབ་སྲས་ཡིད་
འཕྲོག་ བཅས་ པ་ ལ། ། དམ་ སེལ་ སོམ་ཉིའི་ དྲི་ མ་ དག་ པ་ཡིས། །
དཀྲུག་ཤིང་ཕུང་བྱེད་ཀུན་ལ་ཞིབ་དཔྱད་ནས། ། སོ་སོའི་དགོངས་པ་
དྭངས་སང་ཡིད་ཆེས་བལྟ། ། དྲག་པོའི་ཁྲིམས་ཀྱིས་སྲོག་གཅོད་མི་
དགོས་པའི། ། ཞུ་བ་རིམ་གྱིས་ཕུལ་འཐུས་ཞུ་བ་དང་། ། ལྷག་དོན་
བཙུན་མོ་ཚེ་དབང་བསམ་འགྲུབ་གཉིས། ། གློད་བཀྲོལ་འཕྲལ་དུ་
ཡོང་བ་ཐུགས་རྗེས་གཟིགས། ། ཞེས་ཞུས་པས། ཡབ་ནས་ཀྱང་
གོང་གསལ་ བཙུན་མོ་གཉིས་བཀའ་འཁྲོལ་ཞིང་། ། བྱིངས་གསོད་་
ཤག་རང་གི་ལྔ་བརྒྱ་ཧ་རི་སོ་སོའི་སྒྲོལ་བྱེད་ལག་དམར་བ་ཡང་བསྐོ་
བཞག་གནང་བའི་ཚེ་ཡིད་འཕྲོག་མས་ཡབ་ལ་འདི་སྐད་དོ། །ཚུར་ལ་
གསོན་དང་ཡབ་ཆེན་རྒྱལ་པོ་ལགས། ། ཁྱོད་ཀྱི་ཐུགས་ དགོངས་་་་
དཀྲུགས་པས་ལྔ་བརྒྱའི་ཚོགས། །དྲག་པོས་ཚར་གཅོད་གནང་ཞེས་
གསུངས་གདའ་བ། ། ཧ་རི་ལྔ་བརྒྱ་ཐ་མལ་སྐྱེ་བོ་ལ། ། རང་རྒྱལ་་
གཞན་ཕམ་ཡོང་བ་ལྟ་མོད་ཀྱང༌། །ཡབ་མཆོག་ལུགས་གཉིས་འཛིན་
པའི་རྗེ་བོ་ཞེས། ། བསྟན་འགྲོའི་སྡུག་བསྔལ་ཀུན་གྱི་བྱ་ར་ཡིན། །
ལེགས་ཉེས་ཞིབ་མོར་བརྟགས་ནས་བྱ་བ་གང་། ། དཔྱད་ཚེ་བསྟན་
འགྲོའི་དོན་ཆེན་ཚང་བ་ཡིན། །རྣ་ཐོས་མེད་པར་བཟུང་ནས་གང་
ཤར་བ། ། སྟབ་ སྟོབ་དཔྱོད་པའི་ འབྱུང་ལུགས་འདི་ཡིན་མོད། །
འཛིན་དོན་མེད་པའི་ཟོག་པོ་བླ་མར་འཛིན། ། ཅི་ཟེར་བདེན་པར་
བཟུང་ནས་ལག་ཏུ་ལེན། ། ཚིག་ཙམ་མི་བཟོད་སྙིང་རླུང་སྟོད་ལ་་
200



འཚང་། ། ཡབ་ཆེན་འཚབ་འཚུབ་མ་མཛད་བདག་ལ་གསོན། །ཧ་
རི་བསྟན་དགྲ་དོན་ལ་གནོད་བྱེད་པའི། ། ལུགས་བཞིན་ཇི་ལེགས་
ཡབ་ཆེན་ཨ་ ཕས་གཟིགས། ། ལྔ་བརྒྱ་བུད་མེད་བསད་པས་ཅི་ལ་་
ཕན། །བཀའ་འདོམས་ཅི་བདེར་གཏོང་བ་ཅིས་ཀྱང་མཁྱེན། །ཅེས་
ཞུས་པས་ཡབ་ཆེན་ནས་འདི་སྐད་དོ། །ཡིད་འཕྲོག་དེ་ལྟར་མ་ཟེར་
ང་ལ་ཉོན། །དོན་འགྲུབ་དཔལ་མོས་མཚོན་པའི་ལྔ་བརྒྱ་ནས། །ཨ་
མཆོད་ནོར་གྱིས་བསླུས་ནས་ང་འཕྲུལ་བཅུག ། དོན་མེད་བྱ་ངན་
སྔར་མི་གྲགས་ཀྱི་ལས། །གཏམ་དོན་གང་ལ་མི་མཐུན་ཚབས་ཆེན་
འདི། །ཡབ་ཆེན་རང་གིས་བྱེད་ལས་ཡིན་འདྲ་བའི། ། ཕྱི་ནང་ཀུན་
ཏུ་ངན་ཁག་ང་ལ་བཞག ། སླར་ཡང་ཅི་ཡོང་རྟོགས་པར་དཀའ་བ་
ཡིན། །གཏོང་ཐེབ་མེད་དོ་ཡིད་འཕྲོག་བློ་མ་ཆུང༌། །ཞེས་གསུངས་
པས་ཡུམ་ཆེན་ནས་འདི་སྐད་དོ། །ཡབ་ཆེན་ཡིད་འཕྲོག་རྣམ་གཉིས་
བདག་ ལ་ གསོན། ། ལྔ་ བརྒྱ་ ཧ་ རིའི་ བྱེད་ བབ་ ལ་ གཞིགས་ ན། །
བཟོད་དཀའ་སྙིང་རྗེའི་ཡུལ་ལས་འདས་ན་ཡང་། ། ཡིད་འཕྲོག་ཞུ་
བའི་དོན་ལ་ཡབ་ཆེན་ནས། ། དགོངས་བཞེས་ལྔ་བརྒྱའི་སྲོག་སྐྱོན་
མེད་ཙམ་གྱི། །རང་བཞིན་ཅི་བདེར་འཇོག་ཐེབ་ག་ལ་ཡོད། ། དོ་
ནུབ་སོ་སོའི་གནས་ལ་ཕེབས་པ་ཡིས། ། སང་ཉིན་ངེད་རང་སྐུ་ངོས་
བཞི་འཛོམས་ནས། ། ད་དུང་ཇི་ལེགས་ཞིབ་པར་བཀའ་གྲོས་སོ། །
ཞེས་དོ་ནུབ་སོ་སོའི་གཟིམ་ཆུང་དུ་ཕྱག་ཕེབས། དེའི་སང་ཉིན་
ཡབ་ཀྱི་གཟིམ་ཆུང་དུ་སྐུ་ངོ་བཞི་དང༌།། འབངས་འཁོར་མི་གྲགས་
ཀུན་འཛོམས་པའི་ཐོག་ཡབ་ནས་སྔོན་མའི་བཀའ་བཞིན་ཀུན་གསོད་
ཤག་རང་གནང་བའི་ཚེ། ཡིད་འཕྲོག་མས་ཡབ་ལ་འདི་སྐད་དོ། །
བདག་ཉིད་ཡིད་འཕྲོག་ཅེས་བྱའི་ལས་ངན་ཅན། །བདག་ཕྱིར་ནག་
མེད་མི་རྒོད་མང་དུ་བསྒྲལ། །ནོར་བཟང་ཡུམ་ཆེན་གཉིས་ལ་སྐུ་ངལ་
201



བཟོས། །ལྔ་བརྒྱ་ཧ་རི་བཅས་པ་སྲོག་དང་བྲལ། །བྱ་ངན་འདི་ལས་
ལྡོག་ཕྱིར་ཡབ་ཆེན་ལ། །ནན་ཞུ་དོན་ལ་དགོངས་པ་མི་བཞེས་ན། །
ཡིད་འཕྲོག་མི་སྡོད་རང་གི་ཡུལ་དུ་འགྲོ་། ཞེས་སྤྱན་ཆབ་བསིལ་
བས་ནོར་བཟང་ནས་འདི་སྐད་དོ། ། ཡབ་ཆེན་པ་ཕས་མཚོན་པའི་
འདིར་འདུས་ཀུན། །ལེགས་པར་ནོར་བཟང་བདག་ལ་སྙན་གསོན་
དང༌། ། ལྔ་བརྒྱ་ཧ་རིའི་བྱེད་བབ་ལ་བལྟས་ན། །ཡབ་ཀྱི་བཀའ་་་
བཞིན་འབབ་འབྲེལ་འདུག་ན་ཡང༌། །གཙོ་ཆེར་དྲང་སྲོང་ཆེན་པོའི་
བཀའ་ནན་དང༌། །ད་ལམ་ཡིད་འཕྲོག་ལྷ་མོའི་ཞུ་བ་བཅས། །ནོར་
བཟང་བསམ་ཚོད་འཆར་གཞི་འདི་ཕུལ་ལ། །ཧ་རི་བསྟན་དགྲ་ཡིན་
གཤིས་སྒྲོལ་བ་དང༌། ། དོན་དཔལ་ཕུང་གི་གྲོས་འགོ་བཏོན་འདུག་
པས། །མིག་བཏོན་ཡུལ་ངན་གཞན་དུ་བཅུག་པར་བྱ། །དོན་དཔལ་
ཁ་ཞོར་ཕོག་པའི་རྒན་གྲས་རྣམས། ། རྣ་བཞར་ སྤྲང་པོའི་ཁྲོད་དུ་་
གཏོང་ བར་ བྱེད། ། དེ་འོག་ རྒན་ གྲས་ དབྱེ་ བ་ ཁ་ ཤས་ རྣམས། །
རིགས་ངན་མགར་ ཤན་ཆུང་མར་སྟེར་བ་ཡིན། །དེ་བྱིངས་ཉམས་
ཐག་ཁྲལ་མི་རྣམས་ལ་སྟེར། ། དེ་དོན་ཡབ་ནས་དགོངས་བཞེས་་་
ཐུགས་རྗེས་གཟིགས། ། ཞེས་ཡུམ་དང་ནོར་བཟང་ཡིད་འཕྲོག་་་་་་
གསུམ་ཀས་ཞུ་ནན་གྱིས་ཕྱག་འཚལ་བས། ཡབ་ན་རེ། ལྔ་བརྒྱ་
ཧ་རིའི་བྱེད་པ་ལ་གཞིགས་ན། ། སྔོན་མོལ་དོན་ལ་འགྱུར་བ་མེད་
མོད་ཀྱང་། །མ་བུ་ཡིད་འཕྲོག་གསུམ་གྱིས་ཞུ་ངོ་ལ། ། ད་ལམ་ནོར་
བཟང་འཆར་ལྟར་འཐུས་པར་བྱེད། །ཅེས་རབ་ཏུ་ཁྲོས་ནས་འདུག་
གོ ། དེའི་སང་ཉིན་ལྷོ་སྒོའི་ཐང་དུ་ཁྲོམ་པ་མང་དུ་བསགས། ཧ་
རི་དང་ལྔ་བརྒྱ་དེའི་ཁྲོད་དུ་འཁྲིད། ཁྲིམས་གཏམ་འདི་ལྟར་་་་་
བསྒྲགས། བྱང་ཕྱོགས་རྗེ་འབངས་ཀུན་ལ་བསམ་སྦྱོར་ངན་པའི་ཧ་
རི་ནག་པོ་ཟེར་བ་འདིས་ལྟོ་གོས་གཏམ་གསུམ་གྱི་ཕྱིར་ སྐུལ་ཡིག་་
202



སོགས་སྔོན་ཚུད་དུ་བཏང་ཚུལ། ས་སྟག་ཟླ་བ་དང་པོའི་ཚེས་བཅོ་
ལྔ་གཟའ་སྐར་ཕུན་སུམ་ཚོགས་པའི་ཉི་ཤར་དུ་ཕོ་བྲང་དགའ་བའི་
བསམ་གླིང་གི་ཚོམས་ཆེན་འདོད་དགུ་འཁྱིལ་བའི་ནང་དུ། མི་
འཇིགས་གདོང་ལྔས་བཏེགས་པའི་ཁྲི་འཕང་མཐོན་པོར་ཆོས་ཀྱི་རྒྱལ་
པོ་ནོར་བུ་བཟང་པོའི་ཞབས་སོར་བཀོད་དེ་ཞལ་གྲོ དགྱེས་སྟོན་
ཐོག་ཡབ་ནས་མགུལ་དར་བཀྲ་ཤིས་རྫས་བརྒྱད་དང་རྒྱལ་སྲིད་སྣ་
བདུན་གྱི་མཚོན་བྱེད་འབུལ་བ་དང༌། ཐུགས་དམ་བཛྲ་ཀུན་་་་
འདུས་ཕྱག་ཏུ་ཕུལ། གཞན་ཡང་ཁྲི་འབུལ་བསམ་གྱིས་མི་ཁྱབ་པ་
འབུལ་གནང་གིས་མུ་མཐུད་བྱིངས་ལྷ་སྡེ། མི་སྡེ་ཀུན་གྱིས་འབུལ་
བ་ རིམ་ གྱིས་ ཕུལ་བས། འབུལ་འགྱོགས་པའི་མི་ སྟར་རྫོགས་མི་
ནུས་ཤིང་། གནམ་ལ་ཉི་ཟླ་ཟུང་ཅིག་ཏུ་གྲགས་པའི་མཐའ་དབུས་
ཀུན་ལ་ཁྱབ་གཤིས། མཐའི་རྒྱལ་ཕྲན་རྣམས་ནས་ཀྱང་ནོར་བཟང་
གི་ལེགས་འབུལ་དུ་ལོ་ཟླ་བགྲོད་པའི་ས་ནས་ཀྱང་མི་སྣ་ཨ་ཆི་དང་།
ཛུ་གི་སོགས་མི་གཅིག་པ་ཕྱོགས་བཞི་ནས་སྤྲིན་འཐིབ་པ་བཞིན་རྒྱུན་
མི་འཆད་པར་བྱུང་བཞིན་ཆོས་ཀྱི་རྒྱལ་པོ་ནོར་བུ་བཟང་པོའི་བཀའ་
དྲིན་གྱིས་རྒྱ་གར་བྱང་ཕྱོགས་པས་མཚོན། འཛམ་གླིང་མཐའ་
དབུས་ཀུན་ལ་བདེ་སྐྱིད་ཀྱི་ཆར་ཆུ་དུས་སུ་འབེབས། ལོ་ཕྱུགས་སྐྱ་
རྒྱུས། ནད་མཚོན་མུ་གེའི་མིང་ཙམ་མི་ གྲགས་ཤིང༌། ནོར་་་་་
བཟང་ཁྲི་ཕེབས་ཀྱི་ཕྱག་ལས་དང་པོས་བསྟན་དོན་གྱི་སྨོན་ལམ་་་
ཚུགས། སེར་ཚོགས་ཀྱི་དབུས་ཕོ་བྲང་ཆེན་པོར་སྤྱན་དྲངས་བསྙེན་
བཀུར་ཞབས་ཏོག་མང་འགྱེད་རྒྱ་ཆེར་མཛད་པའི་ཟླ་བ་གཅིག་ལྷག་
ཙམ་ཚུགས། ཆབ་འབངས་ཅི་འདུས་རྩིས་ཆད་སོགས་ལ་ཆགས་
ཡང་མཛད་ ཅིང༌། སྦྱིན་གཏོང་གིས་ དབུལ་བ་སེལ་བར་མཛད།
དགོན་གནས་བཀྲ་ཤིས་ཆོས་སྡེ་ཡབ་ཆེན་ནས་ཧ་རིར་སྔོན་ཆད་དྲིན་
203



གྱིས་བསྐྱངས་པ་ཡིན་ན་ཡང་། ལས་འབྲས་ཁྱད་དུ་བསད་ནས་
དྲིན་ལན་ལོག་འཇལ་གྱི་བྱེད་པ་གྲངས་མང་གཤིས། ལྷག་དོན་ལྔ་
བརྒྱས་གདོན་གྱི་བརླམས་པའི་བྱེད་པ་དངོས་པོའི་སྟེར་ཆར་བལྟས་
ནས་བསམ་སྦྱོར་ངན་པའི་བྱེད་ལས། ངན་སྔགས་རྫས་ཀྱི་འཕྲུལ་
ལ་བརྟེན། ནོར་བཟང་བྱང་འགྲོ་དང་། ཡིད་འཕྲོག་རང་ཡུལ་
ལ་ལོག་དགོས་པའི་བྱ་ངན་གཏམ་དོན་ལ་མི་མཐུན་པའི་བཀོད་པ་ད་
ལམ་ཞིབ་དཔྱོད་ཀྱིས་བྱ་ངན་རྫུན་ཁུངས་རང་བརྗིབ་ཀྱིས་ཁས་ལེན་
བྱས་སོང་བས། ཕྱིན་ཆད་ཀུན་གྱིས་མིག་ལྟོས་ལ་ཕན་བྱེད་དྲག་པོ་
ཁྲིམས་ཀྱི་མནར་གཅོད་རང་ལ་བརྟེན་པས་གསོད་རྒྱུར་ཀུན་ལྟོས་ཤིག
ཅེས་ཤིང་རྩེར་བསྐྱོན་ནས་དེར་ལྔ་བརྒྱའི་ཚོགས་བསྐོར་བ་ལ་འཁྲིད་
ཅིང༌། དོན་དཔལ་གྱི་མིག་བཏོན། དེའི་ཞོར་ ཕོག་ རྒས་གྲས་་
རྣམས་ཀྱི་རྣ་བཞར། དེའི་འོག་ཁག་གཅིག་མགར་ཤན་རིགས་ངན་
ཀུན་གྱི་ཆུང་མར་བྱིན། ། གཞོན་གྲོགས་རྣམས་ཁྲལ་མི་ཉམས་ཐག་
རྣམས་ཀྱི་ཆུང་མར་བསྩལ་ནས་འདི་སྐད་དོ། །བཙུན་མོ་རྣམས་ཀྱི་
བྱེད་པ་ལ་གཞིགས་ན། སྲོག་ལ་འབབ་དགོས་ཀྱང༌། ། ད་ལམ་ཡིད་
འཕྲོག་མའི་ཞུ་ནན་ལ་བརྟེན་སྲོག་ལས་ཡང་གཤིས། སོ་སོའི་་་་
གནས་སུ་དྲན་ཤེས་སྡོད་མཁས་དགོས་རྒྱུའི་བཀའ་འདོམས་མཛད་
པའི་ཞིབ་དཔྱོད་ལས་ ཐག་དེ་གས་ཆོད། ཡབ་སྲས་ཡིད་འཕྲོག་
གསུམ་ གྱི་ དམ་ སེལ་ སོམ་ ཉིའི་ དྲི་ མ་ སངས་ དྭངས་ སུ་ གྱུར་ ཞིང་།།
ཡབ་ནས་ནོར་བཟང་ལ་ཁྲི་འདོན་གནང་རྒྱུའི་དགྱེས་སྟོན་སོགས་
གང་ཅིའི་གྲ་སྒྲིག་ཟླ་གཅིག་ལྷག་ཙམ་གནང་། རང་འབངས་རྫོང་
གཞིས་ཉེ་འགྱངས་ཀུན་ཁྲི་ཕེབས་དུས་དཀར་གྲོ་དང་བསྟུན་ལེགས་
འབུལ་ དུ་ ཡོང་ དགོས་ པའི་ རྒྱ་ བཀྲམ། བྲོ་ གཞས། ་ རྟ་ རྒྱུག
མདའ་འཕེན་སོགས་ཀྱི་རྒྱུ་འབྱོར་དང་རང་ཞབས་ལྷ་སྡེ། མི་སྡེ་ཉེ་
204



འགྱངས་བར་མ་གང་ན་གནས་པ་ཀུན་ལ་གཏམ་སྙན་དར་འཕྱར་དུ་
ངེས་དོན་གཉིས་བཞེས་ཀྱི་དབེན་གནས་སུ་བཞུགས། བཙུན་མོ་
གཞོན་ནུ་མ་གཉིས་བསམ་གཏན་དགོན་དུ་ཆོས་ལ་ཞུགས། གཞན་
ཡང་བསྟན་འགྲོའི་དོན་དུ་མཛད་བཟང་རླབས་པོ་ཆེ་ཁོར་མོ་ཡུག་ཏུ་
ཚུགས་ཤིང་། བསྟན་འགྲོ་དཔལ་དུ་མགོན་ཆེན་པོར་གྱུར་པ་་་་
སོགས་བཞེད་དོན་དེ་ཁོ་ན་བཞིན་ལྷུན་གྱིས་གྲུབ་པའི་མཐོང་ཐོས་
དྲན་རེག་གི་འགྲོ་བ་མོས་གུས་སྐྱེ་བའི་ལེའུ་སྟེ་བཞི་པའོ། །
ཆོས་ཀྱི་རྒྱལ་པོ་ནོར་བུ་བཟང་པོས་ཡང་ཐར་པ་ལེའུ་ཞེ་དྲུག་
བསྐུལ་བ་དང༌། རང་རང་འདོད་དོན་འགྲུབ་ཆེད་ཀྱི་བླ་དཔོན་མི་
དྲག རྒྱལ་ཁམས་ཀྱི་སྦྱིན་བདག་ཡུལ་གྲུ་ཆེ་ཆུང་གང་དུ་གཟིགས་
འབུལ་རྣམས་ཀྱི་དགོངས་དོན་ལ། སྣོན་འཕྲི་དགོས་ལུགས་སོགས་
ལུས་ཀྱི་གར་སྟབས་རྣམ་འགྱུར་དུ་མའི་སྒོ་ནས་བརྗོད་པ་རེ་ཞིག་
རྫོགས་སོ། ། ། །
205



责任编辑:米 玛
封面设计:强 桑
封面摄影:丹,多
玛桑多
诺桑传
西藏人民出版社出版发行
西藏人民出版社微机室排版
西南地质冶金印刷厂印刷
开本:787X960 1/32 印张:6.625 字数:50千
1999年4月第1版 2002年4月第2次印刷
| 印数:3,001~8,000
ISBN7-223-01217-X/I.269
民文(藏70)定价:6.50 元



责任编辑:米 玛
封面设计:强桑
封面摄影:丹
ISBN 7-223-01217-X
2009年
0
ISBN 7-223-01217-X0.269
民文(藏70) 定价:6.50 元
97872300 PTT
